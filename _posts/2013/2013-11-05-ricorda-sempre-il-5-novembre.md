---
title: "Ricorda per sempre il 5 novembre"
modified: 2016-11-05
categories: [2013]
excerpt: "Oggi è un giorno molto importante, nei risvolti mediatici ancor più che storici"
tags:
  - xabologia
  - politica
header:  
  image:  images/5-novembre.jpg
  teaser: images/teaser-5-novembre.jpg
published: true
comments: true
---

Oggi è un giorno molto importante, nei risvolti mediatici ancor più che storici:

Non fosse per **Alan Moore** ed il suo celeberrimo **V for Vendetta** a quest'ora **Guy Fawkes** nell'immaginario collettivo conterebbe  poco più di una [_Giubiana_](https://it.wikipedia.org/wiki/Giubiana) (e relative varianti locali).

Dovrebbe sempre far riflettere.

Chiaramente, in linea di massima **parliamo di una moda**, un impeto più o meno dettato dagli affascinanti stilemi portati in scena da **cinema & fumetto** (che anzi un certo sistema economico accetta e incentiva di buon grado), ma penso possa rappresentare anche un'importante occasione.

_Che è, vuoi far diventare anarchici militanti tutti i fan di V raccontandogli qualche manfrina ?:_

No, non avrei manco troppa voglia di parlare di politica [come ho scritto](/2013/la-politica-della-nausea-e-il-vomito/) solo un paio di settimane fa.

Se ci vedete dietro qualche ideale, prendetelo semplicemente come un fantasma che mio malgrado aleggia sempre qui attorno.

## Intellettuale e Popolare

> "Io non ho ucciso Umberto. Io ho ucciso il re. Ho ucciso un principio"

(Gaetano Bresci)

Forse vorrei che ci fosse un V all'italiana con la maschera di [Gaetano Bresci](https://it.wikipedia.org/wiki/Gaetano_Bresci), che l'intellettuale avesse **il coraggio di "sporcarsi" con la china dei fumetti** senza il perenne saccente snobbismo che in genere si porta dietro...

**Il fumetto è un mezzo importantissimo per veicolare un messaggio**, anche se quest'ultimo spesso non viene recepito, nascosto dai suoi simboli e dalla sua platealità...**può essere uno strumento di memoria, di cultura oltre che di puro intrattenimento.**

Oggi magari **lasciate la maschera di V appesa al chiodo**, e leggetevi qualcosa.

Non necessariamente qualcosa d'impegnato eh. 

Magari anche _"solo"_ un fumetto.

Ma, specie se è da molto tempo che non lo fate, **leggetevi qualcosa.**

E soprattutto, passate un buon 5 Novembre. 