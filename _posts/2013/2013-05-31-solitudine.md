---
title: "Solitudine"
modified: 2016-11-02
categories: [2013]
excerpt: "Non leggete questo post. Sul serio, restate sintonizzati su Xabacadabra, ma questo lasciatelo perdere, andate a vedere le altre sue mirabolanti avventure..."
tags:
  - xabologia
header:  
  image:  images/solitudine.jpg
  teaser: images/teaser-solitudine.jpg
published: true
comments: true
---

Non leggete questo post.

Sul serio, restate sintonizzati su Xabacadabra, ma questo lasciatelo perdere, andate a vedere le altre sue mirabolanti avventure...

Sei ancora in tempo...

NO, NON FARLO!

...io ti ho avvisato eh. 

La solitudine è qualcosa di diabolicamente suggestivo, per certi versi affine alla morte (che cos'è poi, se non l'estremo viaggio solitario alle prese con l'ignoto ? )

e si, siamo appena partiti e già vi beccate sta botta di vita (!)

Chi è stato solo per un certo periodo, e per _solo_ ed _un certo periodo_ intendo come **minimo qualche mese senza vedere/sentire/scriversi con altri esseri umani[^umani]** , tendenzialmente sviluppa un modo di pensare molto particolare. Diverso da quello della maggior parte del resto del mondo. Anche del mondo dei diversi

[^umani]: all'infuori di eventuali commessi dei supermercati (che generalmente in questo stato appaiono ne più ne meno come degli automi) e al limite la telefonata a mamma per farle sapere che si, sei ancora vivo (e non ci credi manco tu)

<figure>
<img src='https://4.bp.blogspot.com/-XMnNajTXSH0/UJs-nvMnxKI/AAAAAAAAAJg/FKPnPI-jp-s/s1600/Sato.jpg' alt='welcome to the nhk'>
</figure>

Io così ci passai come minimo un annetto (più varie "leggere ricadute" saltuarie che mi capitano ancora ogni tanto), condito da allegre **crisi agorafobiche.**

Fossi stato in Giappone, suppongo che mi avrebbero definito [hikikomori](https://it.wikipedia.org/wiki/Hikikomori) (ma come si fa a definirli poi, se nessuno li vede abbastanza per confermare davvero se esistono ? )

<iframe width="560" height="315" src="https://www.youtube.com/embed/1Cw1ng75KP0" frameborder="0" allowfullscreen></iframe>

Dicevo...a stare soli per un certo periodo si finisce per alienarsi anche da certi modi di pensare che, generalmente, non sono mai stati propri del solitario in questione:

**I compromessi per fare comunella con qualcuno**, il classico **aggregarsi modaiolo** per sentirsi parte di un _branco_...sia esso una tifoseria calcistica, piuttosto che un gruppo musicale, un partito politico o quello che volete

Ecco, **chi è solo il branco ad una certa finisce per non concepirlo più.**

Sotto sotto lo comprende magari eh, avoja, ma da osservatore esterno.
Un po' come quando vedi le usanze di un popolo tribale attraverso un documentario: le capisci, noti alcune affinità, ma non le senti proprie

Dopo un po' uno non è integrato non solo perché è un **emarginato sociale**...è che proprio a lui d'integrarsi non gliene frega proprio niente

E questa **è una cosa che a tante persone mette ansia.**

<figure>
<img src='https://1.bp.blogspot.com/-z_AmID851QQ/UahVD0DVheI/AAAAAAAAEAU/pbEXZmKYw20/s1600/dydilgranbastardo.png' alt='solitudine dylan dog'>
<figcaption>Da "Il Gran Bastardo", Dylan Dog 239 - De Nardo / Bigliardo</figcaption>
</figure>

Cioè, **è proprio percepita come una malattia** (e forse lo è, considerando che l'uomo è - o dovrebbe essere - un animale sociale), magari contagiosa:

_vuoi vedere che se do corda a sto tizio poi vengo abbandonato da tutti pure io ?!_

Che poi magari l'equazione è a rovescio: cioè, **è il solo che ha abbandonato tutti...** ma a percezione la si legge nel medesimo modo, perché la solitudine di base viene vista solo con accezione negativa (il che è sbagliatissimo)

Ciò che _il solo_ però ha avuto il tempo di analizzare, del resto, è proprio che quei tutti sono nessuno.

No, no, **no**:

**FERMI LÌ!**

**Questa non è misantropia latente**, non è il buon vecchio odio/menefreghismo per l'umanità quello di cui parlo, siete fuoristrada ! Di quello ne parliamo in altra sede al massimo.

Semplicemente, **si tratta del disinteresse per il collettivo.**

<figure>
<img src='https://upload.wikimedia.org/wikipedia/en/b/be/Han_Solo_depicted_in_promotional_image_for_Star_Wars_(1977).jpg' alt='solitudine ian solo'>
</figure>

Al solo, che chiameremo Ian Solo per buffa comodità nerd, magari continua ad importare moltissimo di **singoli individui.**

Persone che ha avuto occasione di conoscere più o meno bene, che ama (o meglio amerebbe) frequentare, tipo _Chewbecca_

Ciò che per lui ha perso totalmente senso è quell'invisibile ragnatela che i suddetti individui li tiene collegati, e che com'è logico ne contempla pure altri, con cui il nostro Ian Solo non vorrebbe avere niente a che fare

Lo so, è così per tutto e tutti: si ingoia un po' di merda, si fa un compromesso più o meno pesante, e si ottiene un risultato sulla carta più importante

Ci si adegua anche al concetto rimarcato splendidamente dagli **Elio e Le Storie Tese** nella nuovissima [_Una sera con gli amici_](https://open.spotify.com/track/6zWAnNt5SvCND6hWVydl1h):

**si parla male di quello che non c'è**, e si fa in modo di esserci sempre per evitare di essere quello di cui si parla male.

<figure>
<img src='https://i196.photobucket.com/albums/aa81/knedopak/Outta%20this%20world/5a_millenium_falcon.jpg' alt='solitudine ian solo'>
</figure>

Ecco, in questo senso io (e credo buona parte degli altri Ian Solo della galassia) funziono un po' al contrario: in genere tendo a difendere gli assenti, anche i peggiori (magari talvolta sfottendoli, ma nello stesso modo _amorevole_ che utilizzerei se li avessi li di fronte), e conseguentemente **malsopportare i presenti.** 

Forse proprio perché, quando uno è molto solo per abbastanza tempo, ripensando alle persone a cui vuole bene tendenzialmente alimenta i ricordi più belli che ha di loro. 

Le carica di **aspettative**, che **l'impatto con la realtà finisce puntualmente per disattendere.**

E, infondo, è proprio da queste **aspettative deluse**, che spesso si torna ad essere soli.
