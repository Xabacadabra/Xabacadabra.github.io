---
layout: article
title: "Django Unchained [Recensione]"
modified: null
categories: [2013]
excerpt: "Se è mai esistito qualcuno in grado di fondere assieme lo Spaghetti Western con la _Blaxploitation_ quel qualcuno non poteva essere nient'altri che il caro vecchio **Quentin Tarantino**"
tags: [recensioni, cinema]
image: 
  feature: djangounchained.jpg
  teaser:  teaserdjangounchained.jpg
  thumb: 
published: true
comments: true
---
Se è mai esistito qualcuno in grado di fondere assieme lo Spaghetti Western con la _Blaxploitation_ quel qualcuno non poteva essere nient'altri che il caro vecchio **Quentin Tarantino**

## All'insegna del West

Preciso da subito che io sono un assoluto estimatore dei film western italiani, e questo senza scomodare l'arte più pura di un **Sergio Leone** (non credo di esagerare quando ritengo che i suoi film meriterebbero una categoria a parte):

_Se incontri Sartana prega per la tua morte_, _Gli fumavano le Colt...lo chiamavano Camposanto_, _Vado l'Ammazzo e Torno_, ...da piccolo avevo una sorta di fanatismo per il western, sia per quello più edulcorato e bonaccione in salsa John Wayne (genere che penso Tarantino schifi della grossa) che per quello più sporco e crudo portato in scena da **Giuliano Gemma**, **Franco Nero** e compagnia bella

Credo effettivamente che la mia passione per quest'ultimi, visibilmente sentita anche da Tarantino (e a livelli maniacali, diciamolo pure) sia un po' il motivo per cui ho tanto apprezzato il suo cinema: in fin dei conti, cinematograficamente parlando, abbiamo avuto la medesima base culturale (oltre allo spaghetti western bisogna aggiungerci il poliziottesco e la commedia scollacciata) quella che caratterizza come me molti italiani, lasciati da anni orfani del cinema di genere per via dell'infelice strapotere televisivo (ma questa è un'altra storia)

Stessa cosa non posso dire della blaxploitation che. più che non apprezzare, conosco poco (del resto è un filone che in Italia non s'è praticamente mai visto)

## Tarantino fin'ora

Tarantino è uno che ha debuttato con un capolavoro inaudito, Le Iene, e proseguito con quel Pulp Fiction che potrebbe dirsi un capolavoro ancor più riuscito.

## Il cameo di Franco Nero

Di li in poi si è cimentato in una filmografia abbastanza ridotta in termini numerici (meno di dieci film nell'arco di vent'anni) e da risultati e qualità - seppur complessivamente alta - un po' altalenanti

è il caso per esempio di Jackie Brown, quello che è forse il film meno tarantiniano di sempre (ma non certo brutto, anche se non proprio qualcosa di memorabile), o il più recente Grindhouse - A prova di Morte, che all'atto pratico sembrava più una serata di cazzeggio con l'amico-collega Robert Rodriguez

In mezzo non si possono non citare i due Kill Bill, vero summa del cinema di Tarantino e forse proprio per questo tanto belli quanto contraddittori, oppure il predecessore di Django, quel Bastardi Senza Gloria che è piaciuto a tanti ma che a chi scrive ha annoiato per la sua massima parte (anche se preciso non penso possa dirsi un brutto film, ma eventualmente ne scriverò in altra sede)

## Django Unchained

Premettendo che le parentele con quel meraviglioso Django del 1966 (starring Franco Nero, che in questo Unchained fa un cameuccio) si limitano - come prevedibile - al nome, parliamo di un film che sostanzialmente ci dona tutto ciò che è lecito aspettarsi dal miglior Tarantino:

dialoghi e scene pulp, delizioso humor delirante, violenza enfatizzata come nel meglio del hongkong movie e soprattutto citazioni a grappolo (se non vi scatta la risata/lacrimuccia/nostalgiafagiolifera durante la canzone in sottofondo nel finale, allora mi spiace ma sto film per voi rappresenta perle ai porci, senza se e senza ma!)

Ecco, facendo una sintesi, Django non tradisce le aspettative e anzi: ci cavalca sopra agilmente, probabilmente pure meglio di Bastardi Senza Gloria e forse quasi al livello di un Kill Bill in grande spolvero

Detto questo, **Django è un gran bel film tarantiniano, ma niente di più**

_E dici poco!_

Potrebbero obbiettare in molti, ed in effetti probabilmente c'avrebbero pure ragione.

è che da un regista _esagerato_ (nel bene e nel male) qual'è Tarantino uno s'aspetta sempre quel qualcosina in più, quel batticuore innamorato che ti ha lasciato un Pulp Fiction che però, com'è naturale, non può ripetersi tanto facilmente

## Foxx e Di Caprio

Va detto infine che trovo un Django Unchained **apprezzabile anche per un pubblico non troppo tarantiniano**, che si parla probabilmente di uno dei suoi film meno feticisti di sempre (e meno male, aggiungerei) e soprattutto che le prove attorali risultano eccellenti per tutto il cast nel suo complesso, specie (per quanto mi riguarda) nell'inedita versione vecchia e bastardissima di Samuel L. Jackson ed nel fantastico Cristoph Waltz, che spesso e volentieri rubano la scena alle due indiscutibili star del lotto: Jamie Foxx e Leonardo di Caprio (che si confermano entrambi attori eccelsi)

In conclusione è consigliatissimo un po' a tutti, anche se non dovete certamente aspettarvi uno spaghetti western o un vero e proprio film di genere: è la nostra cara macedonia tarantinica, solo vagamente in salsa Spike Lee (visto con gli occhi di Quentin, s'intende)
