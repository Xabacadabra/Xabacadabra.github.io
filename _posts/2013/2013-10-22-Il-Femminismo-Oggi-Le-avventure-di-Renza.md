---
title: Il Femminismo Oggi Le avventure di Renza & Co
last_modified_at: null
categories: [2013]
excerpt: "Altrimenti detto se questi fumetti li disegnava un uomo finiva crocifisso, ma evidentemente il titolo era troppo lungo..."
tags: 
   - recensioni
   - fumetti
header:  
  image:  images/renza.jpg
  teaser: images/teaserrenza.jpg
published: true
comments: true
---
Altrimenti detto "se questi fumetti li disegnava un uomo finiva crocifisso" , ma evidentemente il titolo era troppo lungo :D

<figure>
	<img src="https://2.bp.blogspot.com/-uryj5FUHcy0/UmV_tMiOPHI/AAAAAAAAFDo/ftX4NDBUTDE/s1600/renzabio.jpg" alt="Renza Bio">
</figure>	

Burle a parte, dopo [Drizzit](https://xabacadabra.github.io/2013/drizzit-recensione/) finalmente torno a parlare della scena del fumetto indipendente italiano (nella fattispecie quello diffuso via facebook) e della questione a me tanto cara del Budget Zero (zero che io auguro sempre a tutti i vari artisti di riempire)

Ok, veniamo subito alla cosa più importante: 

[il link alla pagina Masaya disegni & basta](https://www.facebook.com/MasayaEBasta) (mettere il Mi piace è obbligato, non transigo!), che oltre alle avventure di Renza fa da contenitore a vari artwork dell'autrice, a tal proposito visti i miei gusti non posso non menzionare questa carinissima Harley Quinn !

Già che ci siete non mancate di dare uno sguardo all'album Le frasi più abusate dell'utente medio (no, davvero, fatelo. Ne abbiamo tutti bisogno - chi più chi meno)

## Gli uomini sono tutti uguali (?!)

La semplicità e l'immediatezza delle brevi vicissitudini di Renza hanno un pregio invidiabile: 

**Raccontare** (o meglio sfottere) **in una manciata di battute un certo tipo d'ipocrisia che da anni alberga in tantissime donne**, le classiche femministe solidali di giorno e pettegole calunniatrici di notte con cui sono certo chiunque prima o poi ha avuto modo di avere a che fare

## Autoironia al Femminile

<figure>
	<img src="https://4.bp.blogspot.com/-0XzEOu0rRvo/UmV-8Kb2eQI/AAAAAAAAFDI/ARwJeju05Go/s1600/renza+quattro.jpg" alt="Renza Episodio 4">
</figure>	

La peculiarità del fumetto sta anzitutto in questo: **saper sfottere le contraddizioni portate in scena dal (pseudo)femminismo senza scadere nei banali vicoli ciechi maschili(sti)**

<figure>
	<img src="https://2.bp.blogspot.com/-7SwptDmejcs/UmWBvEDNzAI/AAAAAAAAFD4/CLdo9qbrgFM/s1600/renzanuda.jpg" alt="Renza hot!">
</figure>	

A mio modo di vedere, è mediamente più semplice sfottere efficacemente un uomo rispetto che una donna, soprattutto quando non si sta parlando di uno stereotipo visto-e-rivisto della suddetta, anzi: 

Renza non appartiene a nessuna delle classiche categorie femminili che di solito vengono "prese di mira": non è una velina, una nerd, una suora ne una pornostar...si tratta anzi della ragazza che è tendenzialmente la prima a sfottere le sue "sorelle", forte di una certa malcelata tendenza a guardare dall'alto in basso il prossimo (di qualsiasi sesso esso sia)

## Disegni & Balloons

Da profano li trovo belli e soprattutto spaventosamente efficaci nel loro tratto più cartoonesco spartano rispetto a quello usato dall'autrice negli artwork più "impegnati"

I Balloons sono invece il fattore più problematico per via dell'inesorabile "colpo d'occhio", tanto impietoso soprattutto sui social network:

Essendo i dialoghi spesso abbastanza prolissi nonostante la grandissima capacità di sintesi di cui sopra, si può notare un lettering acerbo che rallenta il ritmo a causa della notevole verbosità di molti dialoghi

Questo, bene inteso, non è un difetto che infastidisce nella lettura (essendo formato da episodi ad una singola pagina) quanto più un problema promozionale, vale a dire relativo alla rapida cattura del potenziale lettore, ovvero il piolo medio che come ho detto pochi giorni fa c'ha sempre fretta sto stronzo

## Postilla: Maschilismo recondito ?

<figure>
	<img src="https://2.bp.blogspot.com/-iPeF20eaaoo/UmV_kJ_vxzI/AAAAAAAAFDg/N7zNVIpOopI/s1600/renza+cine.jpg" alt="Renza cinema">
</figure>	

Nessuna giustificazione per il genere maschile, sia ben chiaro: 

**in un modo o nell'altro credo che le stronze siano sempre proporzionali agli stronzi**, e che il sesso risulti solo una delle tante scuse da derby per poter giustificare un sacco di nefandezze (come del resto sono nazionalità, ideologie, religioni e chi più ne ha più ne metta) **e mi pare del resto abbastanza chiaro che con questo fumetto non si voglia fomentare nessun tipo di chissà quale propaganda** - e se mi ritrovo a specificarlo in questa sede è soltanto perché ho avuto modo di leggere commenti allucinanti

Personalmente, a scanso di equivoci, **credo che una Renza sia sempre meglio della relativa controparte al maschile** (forse perché in media ho sempre stimato più donne che uomini, ma è una frase troppo da piacione quindi la scrivo in piccolo), semplicemente su quest'ultima lo humor ci ha ricamato sopra fin troppo

<figure>
	<img src="https://1.bp.blogspot.com/-JueyJXWJvW0/UmX9h869XOI/AAAAAAAAFEU/tty0EN8Mvbo/s1600/agata+curami.jpg" alt="Agata">
</figure>

## Prossimamente su questi schermi porcellosi

Dulcis in fundo, con questo post mi trovo anche davanti ad un "tramite indiretto" per alcune cosucce zozze legate a [Cyrano Comics](https://cyranocomics.blogspot.it/) di cui tuttavia si parlerà soltanto dopo il Lucca Comics & Games 2013

stay tuned ! 
