---
title: "Dragon Ball in Italia"
last_modified_at: 2018-2-17
categories: [2013]
excerpt: "Esiste un'ancestrale domanda che ci si pone sin dalla fine di Non è la Rai..."
tags: 
  - animazione
header:  
  image:  images/dragonballitalia.jpg
  teaser: images/teaserdragonball.jpg
published: true
comments: true
---

Esiste un'ancestrale domanda che ci si pone sin dalla fine di _Non è la Rai_ :

Perchè un bello shonen [^shonen] qual è Dragon Ball è assurto al livello di tortura medievale / strumento di manipolazione di massa / religione di stato / degno sostituto dell'Azione Cattolica per i pischelli ?

[^shonen]: per i non-mangofili: con shonen s'intende manga (e anime) beceramente indirizzati ai ragazzi, di quelli senza complessi ricciosi, riferimenti biblici, gatti soffocati nelle scatole e via dicendo (si Ikari, è TE CHE STO GUARDANDO!) questi per la cronaca si chiamano _seinen_  

Diciamo subito che **Dragon Ball nasce come un gran bel manga**.

![dragon ball manga](https://upload.wikimedia.org/wikipedia/en/thumb/c/c9/DB_Tank%C5%8Dbon.png/220px-DB_Tank%C5%8Dbon.png) 

Un manga che ha cambiato radicalmente tutto l'intrattenimento del sol levante: vi piaccia o meno, è innegabile.

![dragon ball filler](https://i.ytimg.com/vi/0671XPVxwKk/maxresdefault.jpg) 

Che poi la versione anime risulti ABNORMEMENTE FILLERIZZATA, DILUITA E RALLENTATA è un altro discorso che vale un po' per tutti gli esponenti del genere (e non ho ancora parlato delle italiche censure, nota bene)

> Ma perché ce la menano tanto con lui ?

Si beh, sono certo che in molti già intuiranno o conosceranno la risposta, ma per rispetto di chi non se ne è mai preoccupato fingetevi stupiti per piacere: 

## Barlafusi e Pubblicità

![dragon ball giochi preziosi](https://images-na.ssl-images-amazon.com/images/I/A1hT%2BQLzDvL._SX355_.jpg)

Andiamo con ordine.

Correva l'anno.... _199X_

![cartoni tv locali](https://www.cartoonmag.it/wp-content/uploads/2017/06/cartoni.jpg)

**Italia 7** e altre tv locali avevano già lanciato Goku e relativa nuvoletta da qualche tempo, quand'ecco che quel covo di _comunisti_ che era il biscione, <small>(all'epoca estremamente ghiotto di animazione giapponese)</small> pensa bene di inserire Dragon Ball nel proprio palinsesto in **una versione tutta _mediasettizzata_ per l'occasione.**

![uan](https://upload.wikimedia.org/wikipedia/it/thumb/9/98/Uan.png/260px-Uan.png)

Vivevamo l'era di **Bim Bum Bam** e del nerdismo italico moderno, che come detto contava tra le proprie fila un'infinità di cartoni animati. [^giappi] 

[^giappi]: Per massima parte giapponesi (perché erano tanti e costavano poco) ma con qualche notevole eccezione qua e la

Ora, intanto: 

**come si spiega quest'interesse quasi morboso della Mediaset nei confronti dell'animazione ?**

Presto detto: 

**introiti pubblicitari derivati da giocattoli, zaini, astucci** e amenità d'ordinanza generalmente a diretto **monopolio di Giochi Preziosi e Gig** [^gig] 

[^gig]: Manco a dirlo oggi la Gig è diventata una divisione di Giochi Preziosi, quindi resta tutto in famiglia

E qui iniziavano a sorgere i primi problemi.

## Infantilizzazione

Parlando soprattutto di **Dragon Ball Z**, ovvero la "seconda parte" del manga, è chiaro che ci troviamo di fronte ad **uno shonen evidentemente pensato per ragazzi che iniziano già a puzzare d'adolescenza**. 

Com'è noto, trovandosi all'inizio della pubertà, i suddetti iniziano a _fregarsene_ dei giochilli dirottando il 90% delle loro attenzioni in faccende come [_questa_](https://idolwiki.com/pics/ScarlettJohansson/ScarlettJohansson.jpg) 

Tanto è vero che Dragon Ball sul fattore spesse volte ci fa _leva_:

![bulma](https://vignette.wikia.nocookie.net/animebaths/images/0/06/Dragon_Ball_Z_49_6.png)

<small>(La lunga storia d'amore tra il Giappone e il Fanservice, *lacrimuccia*)</>

Insomma, **Dragon Ball non era indicato allo stesso tipo di pubblico per cui era pensato un Doraemon**. 

Ma la Mediaset, zitta zitta, **non ha mai pensato di differenziare alcunché nel proprio modo di propinare i cartoni animati**, gettandoli tutti nel medesimo contenitore **senz'altra logica che non fosse quella pubblicitaria** (tv commerciale mica per niente eh).

![moige](https://assets.vice.com/content-images/contentimage/147497/Schermata-2014-04-09-alle-11-59-39.jpg)

E qui entra in scena il **MOIGE**, movimento dell'estrema braccobaldaggine tra i più ignoranti e patetici sorti in questo paese, che invece di dire alla mediaset (come sarebbe stato legittimo) 

>"guardate che questo cartone animato è pensato per dei ragazzi, non bambini, andrebbe gestito in modo diverso da l'Ape Maya"

Ha pensato bene di **pretendere censure pesantissime** che l'azienda poi fu ben lieta di attuare perché in caso contrario **la Giochi Preziosi avrebbe dovuto rinunciare ad inserire il Majin Bu di turno nel Pasqualone** (e conseguentemente la Mediaset ai relativi introiti pubblicitari).

## Perché la menano con Dragon Ball

Il prodotto che ne uscì, **pesantemente rimaneggiato in più punti**, conservava comunque **la sua qualità e accessibilità di fondo** divenendo sinonimo d'animazione giapponese in Italia, nonostante cl tempo si dovesse confrontare con fenomeni sempre più moderni [^moderni]. 

[^moderni]: i Pokèmon e Yu Gi Oh! di turno, che all'anagrafe risultano parecchio più giovani di lui, ma soprattutto i diretti concorrenti/eredi One Piece e Naruto

Il fatto che **Dragon Ball sia una serie conclusa da anni e anni** è di una comodità straordinaria commercialmente parlando:

- niente acquisto di nuovi episodi
- niente ridoppiaggio e relativo riadattamento
- niente scodella di riso da dare a Giorgio Vanni per una delle sue sigle

A questo punto dovreste esservi fatti un'idea del perché **Dragon Ball ha sempre avuto questa specie di trattamento di favore**, anche perché ultimamente la politica mediaset è diventata parecchio lontana dal settore dell'animazione e non sta importando più na ceppa (questo anche per la nascita dei malvagissimi canali tematici, tempi che cambiano eccetera).

PS: Tra l'altro mi dicono dalla regia che oggi , 28 febbraio, pare sia il compleanno di Dragon Ball (e giuro che non lo sapevo, anche perché covo sto post da qualche giorno, e ora che lo so ho intenzione di APPROFITTARMENE E DIRE CHE ERA TUTTO CALCOLATISSIMO IN UN INCREDIBILE OPERAZIONE DI SEO TRACKING (eh?))