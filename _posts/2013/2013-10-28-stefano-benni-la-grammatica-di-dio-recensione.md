---
title: "La grammatica di Dio - Stefano Benni [Recensione]"
last_modified_at: 2017-03-30
categories: [2013]
excerpt: "Catherine è un gioco che fondamentalmente o si ama o si odia, e molto difficilmente può essere digerito per il verso giusto da tutti i palati"
tags: [recensioni, libri]
header:  
  image:  images/la-grammatica-di-dio.jpg
  teaser: images/teaser-la-grammatica-di-dio.jpg
published: true
comments: true
---

Prima di tutto ringrazio il buon **Cyano**, mio sommo mentore/divinità protettrice, per il suggerimento letterario ✊️

In secondo luogo consiglio a tutti quelli che non lo conoscessero di farsi una veloce wikipediata su **Stefano Benni** che, detta in breve, è semplicemente un autore straordinario.

Personalmente "conobbi" la figura di Benni circa una decina d'anni fa, quando scrisse una piccola storia su _Rolling Stones_ <small>(primo o secondo numero dell'edizione italiana, vatti a ricordare)</small> ispirata a **Valentino Rossi**, dopodiché lo scialbo film _**Bar Sport**_ (basato sul suo omonimo racconto del '76) e i vari "sentito dire" del caso: si può dire che questa sia la prima volta in cui lo scopro ufficialmente.

## La grammatica di Dio

<figure>
<img src='https://1.bp.blogspot.com/-c33KDC_w4_U/Um42SLogBjI/AAAAAAAAFMw/u2u8JS-KC24/s1600/stefano-benni.jpg' alt='Stefano benni'>
</figure>

Scritta nel 2007, si tratta di **una raccolta di 25 racconti tra loro estremamente diversi**: 

Taluni quasi sul fantasy, altri satirici, comici, e qualcuno pure con qualche spiccata vena drammatica...tutti con un unico unico vero e proprio filo conduttore: **la solitudine** [^pausini] 

[^pausini]: il primo che nomina la Pausini lo denuncio alla buoncostume

L'argomento, [come già dissi in altra sede](/2013/solitudine/), è uno di quelli che da sempre più mi affascina/sconforta:

Non credo quindi sia un caso che io mi sia ritrovato immediatamente rapito dalle pagine di questa serie di storie (l'ho praticamente finito nell'ora e mezza di treno che passa tra Milano e Genova)

Aldilà del tema di fondo comunque, l'interesse principale generato dal libro è dovuto alla **squisita varietà** che Benni propone, **alternando stili e prose tra loro diverse tanto quanto lo sono le storie che decide di portare in scena.**

## Chi dovrebbe leggerlo

Si tratta di una raccolta potenzialmente bella per chiunque: **leggera, simpatica, breve e di compagnia.** <small>(lo so, detta così sembra che stia parlando di una escort)</small> perfetta per essere sfogliata in viaggio anche viste le 182 pagine.

Personalmente **ho apprezzato tutte e 25 le storie**, sopratutto _Alice_ (paradossalmente una delle più tristi e praticamente priva d'umorismo, ma ho trovato estremamente significativa e potente)

Va detto infine che, anche se un lettore dovesse avere qualche remora su questo o quel pezzo, la variabilità di cui sopra scongiura il rischio di annoiarsi.

Consigliato su tutta la linea!