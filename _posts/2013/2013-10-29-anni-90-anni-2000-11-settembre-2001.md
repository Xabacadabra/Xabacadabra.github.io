---
title: "Anni '90, Anni 2000, 11 Settembre 2001"
last_modified_at: 2018-03-03
categories: [2013]
excerpt: "Si potrebbe parlare in generale di sindrome dell'epoca d'oro, allargando il discorso a tanti periodi che per un motivo o per l'altro risultano affascinanti, rimpianti. Tuttavia gli anni '90 restano anche così un caso molto particolare
"
tags: [recensioni, libri]
header:  
  image:  images/anni-90-anni-2000.jpg
  teaser: images/teaser-anni-90-anni-2000.jpg
published: true
comments: true
---

Si potrebbe parlare in generale di **_sindrome dell'epoca d'oro_**, allargando il discorso a tanti periodi che per un motivo o per l'altro risultano affascinanti, rimpianti.

Tuttavia gli anni '90 restano anche così un caso molto particolare

## Adolescenza Lunga ?

![dawson](https://3.bp.blogspot.com/-CgFJ2WHj9Ms/Um_H7FUOpGI/AAAAAAAAFNg/Igz4IgxWkUU/s320/funny-Dawson-VHS-movie.jpg)

Di solito, quando qualcuno prova nostalgia per uno dei classici decenni del 1900, lo fa **perché ripensa alla sua adolescenza o ai suoi fantomatici vent'anni:**

dagli **anni '60** in poi la cosa è diventata uno standard, probabilmente perché è poi li che **l'adolescenza è davvero nata**, e anche perchè si parla di una generazione ricca di tanti peter pan  venuti al mondo durante il dopoguerra

La particolarità degli **Anni '90** (e qualcosa dei primissimi 2000) è che **spesso vengono ripresi pensando all'infanzia**, ad un periodo antecedente rispetto a quella che sarebbe quindi "la norma".

## Amarcord

![883](https://3.bp.blogspot.com/-JtA2ts0N5Uo/Um_SGjLKBVI/AAAAAAAAFOM/P9yheZbG13I/s1600/la-donna-il-sogno-il-grande-incubo1-300x263.jpg)

Ci si firma le _Smemoranda_ <small>(ma ne hai avuta giusto una, che per essere un diario costava)</small>, si prendono (si perdono?) al volo treni e autobus, si guarda _**Bim Bum Bam**_, e ci si scanna per le figurine di calciatori sconosciuti anche alle rispettive madri.

Un salto in **sala giochi** non te lo neghi anche quando arriva la Playstation, mentre di li a poco arrivano **i primi cellulari** in concomitanza con una pubertà (più o meno) precoce, **gli approcci per una limonata quantomai acerba** (e il rosik perenne nei confronti di quelli delle classi più grandi che facevano il ratto delle sabine nella tua).

## La Musica ed Harry Potter

<figure>
<img src="https://2.bp.blogspot.com/-piQ6H6tRcYc/Um_IWbGMCyI/AAAAAAAAFNo/PzdO0zLEmCw/s1600/prigioniero-di-azkaban.jpg" alt="harry-potter">
<figcaption>Confesso di aver sempre ODIATO le copertine delle versioni italiane
</figcaption>
</figure>

**Il grunge** lo intravedi, eppure lo percepisci ovunque e da piccolo ascoltatore di rock (in genere più vecchio del grunge stesso) non puoi che restarne affascinato:

Ma **è una meteora**. Brevissimo, brucia troppo in fretta portandosi via con se tutte le ceneri del _glam metal_ anni '80.

![nirvana](https://2.bp.blogspot.com/-eItpSG9rsz4/Um_GaP8608I/AAAAAAAAFNU/1ZJQ759vxBo/s200/nirvana-5.jpg){: .align-left}

E in ogni caso anche quando ti ascolti i **Nirvana**, non puoi fare a meno di dirti che sono gli **883** la vera rappresentazione dell'attualità per grandi e meno-grandi costretti nella **rustica provincia Italiana**, quella per cui **Milano** pareva già una fetta d'America.

C'è anche la maestra che è contenta che tu sia uno dei pochi (l'unico?) ad avere **un certo amore per la lettura** e per questo ti passa un certo misconosciutissimo **Harry Potter** (ed è solo molto dopo che i lettori divennero magicamente molti).

## La televisione

![televisione](https://2.bp.blogspot.com/-eyP27ctJdso/Um_CNwya6CI/AAAAAAAAFNI/LKmmD-3wyd8/s320/HomerHugsTV.jpg)

C'è tanta, tantissima **televisione** in quell'infanzia sempre più frenetica. 

Probabilmente farai parte dell'ultima generazione ad esserne allattata così tanto, ma a quel tempo ancora non lo sai, nessuno lo può sapere.

Sullo schermo **_Lupin, Mai dire Gol, Karaoke_**... sullo sfondo tanti fogli protocollo ricavati da quaderni sempre più magri.

C'erano anche **le pubblicità zozze degli 899** che le televisioni locali passavano dopo mezzanotte (illegalizzate nel 2007) e la domenica, dopo la messa, una partita di calcio con botte da orbi. <small>(magari orbi proprio a causa delle zozze di cui sopra)</small>

A casa, tra un **vecchio horror** notturno e l'altro, ti capita anche di drogarti di **un frappo di film Italiani**, dagli anni '60-'70 in su.

Montagne, **montagne di film che danno a Rete 4 una _raison d'être_**, mentre dall'altro versante "giovane" imperversa **Beverly Hills** con le sue strafighe in bella mostra <small>(ma anche quel cesso raccomandato di Donna)</small>, infine la sera su Rai 2 una puntata **Friends** non te la neghi mai.

## La Politica, l'11 Settembre

![11 settembre](https://4.bp.blogspot.com/-YfLVb-2-Dsc/Um_OD0HSW0I/AAAAAAAAFOA/LsBfWDe4lqM/s320/twins-sequenza-1.jpg)

E poi **l'impegno politico**, la furiosa e caotica anarchia bambinesca che non ci sta, che rinnega tutto l'ordine costituito ma che al vecchio parroco vuol bene lo stesso (anche se alle catechiste avresti volentieri dato fuoco), e intanto negli anni ***la televisione di cui sopra inizi ad odiarla progressivamente, sempre di più.**

Non è solo **ideologia**, _non è solo l'uccisione di Crono padre per mano di Zeus figlio_:

**La guardi sempre meno perché è cambiata**, è l'avvento del reality...mentre contemporaneamente **un'ancora acerba internet** diviene progressivamente sempre più invitante.

**Ma l'11 Settembre 2001** stavo (ancora) guardando la TV.

![11 settembre](https://4.bp.blogspot.com/-eOBUElzwto0/Um_ScD3-9lI/AAAAAAAAFOU/_rOkLe1seD8/s400/11_settembre_prime_pagine_giornali_1_giornali_italia_ansa.jpg)

Se non ricordo male, per la precisione **_Sabrina vita da strega_** (il telefilm, non il cartone) che venne bruscamente interrotto, come da un'interferenza che anticipava la notizia. <small>(da quel giorno ho sempre guardato le interferenze con altri occhi)</small>

**Ed è probabilmente lì che qualcosa cambia davvero**, è lì che i media, il cinema e i giornali assumono tutti un sapore amaramente diverso.

**L'America che ci ha tanto radicalmente influenzato è spaventosamente vulnerabile**, sperduta e paranoica, e il suo influsso non può fare a meno che investire tutto il mondo occidentale.

Con due anni di ritardo, ma **"il mio" concetto di anni '90 probabilmente muore li**, dopo un progressivo mutamento che era già in atto.

I miei anni '90 se ne vanno con un'interruzione di Sabrina vita da strega.

![sabrina](https://3.bp.blogspot.com/-oBiLs7bmy20/Um_TQ53DsmI/AAAAAAAAFOg/0ay7GbMwwbU/s320/sabrina.jpg)