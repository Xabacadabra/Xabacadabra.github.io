---
title: "La Musica Oggi"
last_modified_at:
categories: [2013]
excerpt: "Vecchia riflessione sparata un annetto fa riguardo la sindrome dell'epoca d'oro nel senso musicale (e da me che ne sono pure affettissimo !)..."
tags: [musica]
comments: true
header:  
  image:  images/musicaoggi.jpg
  teaser:  images/teasermusicaoggi.jpg
---

Vecchia riflessione sparata un annetto fa [^annetto] riguardo la "sindrome dell'epoca d'oro" nel senso musicale (da me che ne sono pure affettissimo !)

[^annetto]: [Commento all'articolo Originale](https://www.ilfattoquotidiano.it/2012/03/10/musica-morta-alla-fine-degli-anni/196381/#comment-461761488)  
---
  
Sono assolutamente d'accordo nel "_uscire allo scoperto e scrutare nuovi orizzonti_"  
  
Grazie ad **internet**, per soddisfare la mia sete musicale sto sicuramente molto meglio oggi di quanto lo sarei mai stato nei decenni passati. 

Perché ? 

Perché posso conoscere e ascoltare in pochissimo tempo artisti di ogni luogo e ogni epoca, che spesso _spacciano_ **mp3** gratuitamente per promuoversi (l'esempio più recente che ho è l'ultimo album del gruppo metal svizzero **Eluveitie**, nome che ai più non dirà nulla ma che nel settore è oramai piuttosto famoso) o si giostrano con **channel youtube e profili myspace**, il tutto senza dovermi ridurre alla fame (e se dovessi davvero pagare per ogni disco che ho ascoltato in questi modi probabilmente dovrei forzatamente chiamarmi Tronchetti Provera, o altro che fame)  
  
Posso ascoltare **Edgar Varèse, Bach, Madonna, Frank Zappa** o i **Gogol Bordello** in maniera del tutto legale con pochi click, e posso anche dare un ascolto a qualche artista indipendente su [soundcloud](hhttps://soundcloud.com/) o [libre.fm](https://libre.fm/), perché no?

Cercatevi qualche cover dei **[Pianoguys](https://www.youtube.com/user/ThePianoGuys)** su youtube, tanto per fare un esempio  
  
Il punto è che come lo posso fare io questo, **lo può fare anche un qualsiasi musicista**, che quindi può espandere le sue conoscenze, può sperimentare, creare qualcosa di nuovo (ora come ora ho in mente **Devin Townsend** e **Mike Patton**, per citare due nomi grossi, che mi pare abbiano seguito molto questa mentalità )  
  
Il "problema" da sconfiggere sono la massima parte di radio, televisioni e **case discografiche** che (citando a memoria il buon **Mauro Pagani** in una puntata di Annozero di qualche tempo fa) trattano la musica alla stregua di _prosciutti_, e quello di cui ci sarebbe davvero bisogno è un'**educazione musicale** trattata seriamente nelle scuole, visto che **la musica è la seconda lingua di ogni nazione del mondo** (e con un educazione musicale adeguata, tutti saremmo più protetti contro la caterva di pattume studiato a tavolino dalla _major_ di turno che viene propinato un po' ovunque)  
  
Se il **business** di soldi dietro al mondo musicale si decidesse finalmente **a morire**, e i fans non si fossilizzassero su un solo gruppo favorito ed il suo _merchandising_ d'ordinanza, **la musica ne avrebbe solo da guadagnarci** (non avremo più super rockstar adagiate nel lusso più sfrenato e più "_artisti-operai_" probabilmente, ma questo dev'essere necessariamente un male?)   

## PS:

<figure>
<img src="https://www.ondarock.it/images/cover/aqualung.jpg" alt="Aqualung">
</figure>

Nel '71 è uscito **Aqualung** dei **Jethro Tull**, ma se non sbaglio nelle classifiche sbancò molto di più **Rod Stewart**, così come da noi (vado a intuito in questo caso) a suo tempo sbancò più **Baglioni** (che oltretutto a me piace eh!) che gli **Area** (che quasi nessuno si ricorda), quindi io non credo che le vendite siano mai state indicative della qualità di un'artista, oggi come negli anni '70 ( per quanto all'epoca **si sperimentasse di più** e il giogo mediatico influisse decisamente meno) 

A tutto questo discorso (ora che ho potuto sperimentare con i due mezzi) posso aggiungere anche **Spotify** e **Deezer**, che sono un po' la rappresentazione del concetto che dicevo - pur con tutte le pecche economiche del caso.  
  
Penso che in sintesi alla Musica (e probabilmente non solo a lei) l'_omologazione del budget_ non può portare altro che bene, e in questo senso** internet è stata una rivoluzione meravigliosa** (laddove invece ce la si ricorda sempre per la "pirateria discomicida")  
  
Dirò di più: se dovete comprare un disco fatelo quando un gruppo che vi piace **di soldi ne ha veramente bisogno.**  
  
Non voglio incoraggiarvi a piratare i vostri **Iron Maiden** di fiducia, sia chiaro (anche perché a rimetterci come al solito sarebbero giusto gli "umili mestieranti", non certo le teste coronate) ma è un modo come un altro per portare avanti il concetto che ribadivo sopra.