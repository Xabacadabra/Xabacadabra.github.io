---
title: "Chrono Trigger [Recensione]"
last_modified_at: 2018-2-5
categories: [2013]
excerpt: "Chrono Trigger è un po' gigione. Cioè, è il classico prodotto di stampo giapponese che viene narrato con toni leggeri e spensierati, pur presentando una storyline decisamente complessa..."
tags: [recensioni, videogiochi]
header:  
  image:  images/ChronoTriggerRecensione.jpg
  teaser:  images/TeaserChronoTrigger.jpg 
published: true
comments: true
---

Prima di tutto specifico che qui si va a parare direttamente nella Serie A del videogioco: 

Si parla di un vero e proprio mostro sacro del panorama ludico nipponico, **pedissequamente citato** in compagnia dei vari _Final Fantasy_ VI e VII (o di uno [Xenogears](/2016/xenogears-recensione) in sordina) **nelle varie, inutilissime classifiche alla costante ricerca del _"JRPG più bello di sempre"_**.

Beh, sapete che c'è ?

A voler tenere in conto certe nerdate, **Chrono Trigger potrebbe esserlo sul serio.**  

## Il Dream Team

![crono](https://cdn.wikimg.net/strategywiki/images/6/6c/Chrono_Trigger_Portraits_Crono.png){: .align-left}

Il gruppo di sviluppatori di Chrono Trigger rappresentò un po' l'equivalente videoludico della Nazionale americana di Basket del '92: 

Sorta di vero e proprio "All-Star" del JRPG, l'assemblament del Chrono Team risulta probabilmente un collettivo irripetibile nell'industria odierna.

- **Hironobu Sakaguchi** - Creatore e produttore della serie Final Fantasy fino a FFX
- **Yuji Horii** - il papà della serie Dragon Quest, forse la più storica saga di JRPG di sempre
- **Akira Toriyama** - celeberrimo mangaka autore di Dragon Ball e Dr Slump, è noto nell'ambito videoludico per il suo lavoro a Dragon Quest 
- **Masato Kato** - si può definire l'autore vero e proprio di Chrono Trigger e seguiti, e curerà anche la storyline di Xenogears
- **Yasunori Mitsuda** - principale compositore della Chrono Saga, uno dei più dotati videogame composer di sempre (altri suoi lavori celebri sono la soundtrack di Xenogears e del primo Front Mission)
- **Nobuo Uematsu** - come Sakaguchi non dovrebbe aver bisogno di presentazioni da queste parti: compositore storico della serie Final Fantasy che collaborò anche in questo progetto, nonostante la maggior parte delle OST siano opera del sopracitato Mitsuda

Questi sono _alcuni_ dei nomi principali, ma moltissimi altri pesi massimi del settore (come _- HISSSSSSS -_ **Tetsuya Nomura**) hanno lavorato allo sviluppo di Chrono Trigger.

## Trama

![magus](https://cdn.wikimg.net/strategywiki/images/f/f0/Chrono_Trigger_Portraits_Magus.png){: .align-right}

Incentrata sul **viaggio nel tempo e sui paradossi tanto cari al relativo archetipo narrativo**, la trama di Chrono Trigger risulta caratterizzata da uno sviluppo fresco ed originale:

Partendo da un ideale anno 1000, dal setting tra il medievale e l'ottocentesco <small>(Studio Ghibli che cola)</small>, avremo occasione di scoprire man mano **le varie epoche del mondo di Chrono Trigger, assaporandone la storia e scoprendo l'evoluzione delle genti che lo abitano.**

![chrono trigger 1000](https://24.media.tumblr.com/tumblr_ma05hdInVg1r00g1wo1_500.gif)

## Apparenze

Chrono Trigger è un po' gigione. 

Cioè, è **il classico prodotto di stampo giapponese che viene narrato con toni leggeri e spensierati**, pur presentando **una storyline piuttosto complessa** che richiede una certa partecipazione del giocatore per essere compresa appieno.

Colpi di scena e intrecci temporali non mancheranno e, a seconda delle azioni del giocatore, la scoperta di uno dei ben **14 finali** disponibili. [^finali]

[^finali]: Ufficialmente dovrebbero essere 10, ma se si considera l'eventualità "game over" e qualche variante tra alcuni finali minori dovrebbero essere 14 se non sbaglio

![ayla](https://www.chronocompendium.com/images/wiki/thumb/f/f3/T_Dactyl_Ride_Custom_Levels.jpg/640px-T_Dactyl_Ride_Custom_Levels.jpg)

Anche in questo senso, **Chrono Trigger rappresentò un JRPG piuttosto atipico:**

Rispetto alla linearità caratteristica del genere infatti, Chrono Trigger vanta una sua sorta di _dinamicità_ di fondo, che spesso mette (più o meno consapevolmente) alla prova il giocatore, dando a quest'ultimo **l'opportunità di influenzare uno svariato numero di eventi a suo piacimento - o suo malgrado.**

## Gameplay

![marle](https://cdn.wikimg.net/strategywiki/images/5/57/Chrono_Trigger_Portraits_Marle.png){: .align-left}

Come detto, Chrono Trigger rappresentò senza dubbio qualcosa di nuovo nell'ambito del JRPG e la cosa si traduce anche nel gameplay vero e proprio:

Per cominciare, **dimenticate gli incontri casuali.** 

![chrono trigger combattimento](https://lparchive.org/Chrono-Trigger-(by-Leavemywife)/Update%2002/22-chronocrit1.gif)

Gli scontri si svolgeranno _"on field"_ <small>(concetto ripreso in seguito da buona parte dei JRPG moderni)</small>, ovvero direttamente sul luogo dove abbiamo incrociato il mostro, rendendo i combattimenti di fatto molto più veloci e integrati con l'esplorazione.

![chrono trigger combo](https://thewellredmage.files.wordpress.com/2018/01/5207bb6781a98de3f519aa8440b5a2d1.gif)

Improntato su combo dei personaggi ed il classico principio di debolezze/resistenze elementali, **Chrono Trigger sfrutta una turnazione da ATB ed un approccio poco incline al "level farming" selvaggio:** 

![chrono trigger boss](https://i.pinimg.com/originals/30/82/64/30826422f487abb4b550ffdb1a0403ee.gif)

I boss infatti andranno molto più spesso sconfitti con una buona dose di strategia, indipendentemente dal livello d'esperienza. 

## Grafica & Audio

![chrono trigger grafica](https://media.giphy.com/media/OjfDkaI5aAzvi/giphy.gif)

**Visivamente Chrono Trigger è semplicemente bellissimo**, con ogni probabilità uno dei titoli graficamente più sontuosi sviluppati per Super Nintendo e **tuttora uno dei più riusciti esempi di grafica 2d**, merito senz'altro del tratto di Toriyama che ben si presta alla resa di personaggi in pixelart.

La colonna sonora è altresì un inaudito capolvoro del Mitsuda con l'importante apporto di Noriko Matsueda e del leggendario Uematsu:

<iframe width="100%" height="300" scrolling="no" frameborder="no" allow="autoplay" src="https://w.soundcloud.com/player/?url=https%3A//api.soundcloud.com/tracks/131010609&amp;color=%23ff5500&amp;auto_play=false&amp;hide_related=false&amp;show_comments=true&amp;show_user=true&amp;show_reposts=false&amp;show_teaser=true&amp;visual=true"></iframe>

Temi medievaleggianti, cupe ballate futuristiche, sinfonie demoniache e ritmi tribali...grazie alla varietà che l'ambientazione garantisce, Mitsuda si è davvero potuto sbizzarrire, dando sfoggio a tutto il suo notevole estro.

## Versioni

![versioni](https://www.chronocompendium.com/images/wiki/thumb/2/2d/T_Resting_at_Luccas.jpg/640px-T_Resting_at_Luccas.jpg)

Chrono Trigger nasce ovviamente per Super Nintendo, ed è stato [tradotto amatorialmente dai soliti grandissimi Sadnes in Italiano](https://www.sadnescity.it/traduzioni/ct/ct.php).

<iframe width="560" height="315" src="https://www.youtube.com/embed/0Rc3I8rZCgk" frameborder="0" allow="autoplay; encrypted-media" allowfullscreen></iframe>

In seguito sono stati effettuati due porting del gioco: uno per **Playstation** (a cui si devono i filmati stile Anime) e uno per **Nintendo DS** (che aggiunge anche altri elementi, come dungeon o nuovi approfondimenti narrativi).

## New Game +

Tutte le versioni contengono l'allora innovativa funzione **"New Game+"**, ovvero ricominciare il gioco con tutti gli oggetti e lo stesso livello che abbiamo raggiunto nella precedente partita. [^newgame]

[^newgame]: Questa modalità è spesso indispensabile per ottenere alcuni finali e, sebbene non sia stato il primo gioco ad implementarla, il termine generico "New Game Plus" deriva proprio da Chrono Trigger.

## Conclusioni

Chrono Trigger ha oramai i suoi annetti sulle spalle e non vanta la parvenza seriosa che tanto piace ad un certo tipo di videogame moderno, ma nonostante questo **è riuscito a fare breccia nel cuore di tanti giocatori di tutte le età**.

Personalmente, credo che giocarselo _almeno_ una volta sia un po' un obbligo morale per ogni appassionato di JRPG che si rispetti ❤️ ️ 

![the end](https://www.chronocompendium.com/images/wiki/5/50/Eoath.png)