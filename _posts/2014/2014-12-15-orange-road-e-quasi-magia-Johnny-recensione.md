---
title: "Capricciosa Orange Road - È quasi magia Johnny"
last_modified_at: 2018-1-28
categories: [2014]
excerpt: "Se vent'anni fa aveste domandato agli adolescenti quale fosse il triangolo amoroso per eccellenza probabilmente vi avrebbero snocciolato il celeberrimo Brenda - Dylan - Kelly...ma, interpellando i più *pischelli, la risposta sarebbe stata una sola: Sabrina - Johnny - Tinetta (o, canonicamente parlando, Madoka - Kyusuke - Hikaru).."
tags: 
   - animazione
header:  
  image:  images/orange-road-e-quasi-magia-johnny.jpg
  teaser: images/teaser-orange-road-e-quasi-magia-johnny.jpg
published: true
comments: true
ads: false
toc: true
---

ATTENZIONE - QUESTO POST CONTIENE ALTE DOSI DI NOSTALGIA
{: .notice--danger}

Se vent'anni fa aveste domandato agli adolescenti quale fosse il triangolo amoroso per eccellenza probabilmente vi avrebbero snocciolato il celeberrimo *Brenda - Dylan - Kelly*...ma, interpellando i più *pischelli*, la risposta sarebbe stata una sola: *Sabrina - Johnny - Tinetta* (o, canonicamente parlando, *Madoka - Kyusuke - Hikaru*). [^nota]

[^nota]: Specifico che ho seguito rispettivamente la versione mediaset (censurata) da bimbo, e quella riveduta e corretta dalla Yamato Video all'incirca quattro-cinque annetti fa. Mai letto il manga però, quindi le mie osservazioni sono legate esclusivamente alla serie animata

<figure>
<img src='https://4.bp.blogspot.com/-S8mKUl3Cnkk/VI5eo_Ws6WI/AAAAAAAALHs/iQvZAA-x4-c/s1600/kimagureorangeroad.jpg' alt='sabrina-johnny-tinetta'>
</figure>

Mettetevi comodi, perché il trenino della nostalgia ha appena iniziato a fare *ciuff*.

***Sigla!***

<iframe width="560" height="315" src="https://www.youtube.com/embed/9y877iq9Sbc" frameborder="0" allowfullscreen></iframe>

## JOOOOOOOOOOHNNY

A differenza dei vari *Evangelion*, *Cowboy Bebop* e *Slam Dunk* del caso, non ci troviamo di fronte ad un prodotto senza tempo, o comunque **un anime che possa dirsi troppo esente da critiche:**

**Orange Road a vederselo è lungo, lento, spesso intrinsecamente ripetitivo**...e lo è nonostante i risultati delle varie "equazioni amorose" siano abbastanza chiari e scontati sin dal primo episodio.

Tutto qui?

No, c'è ancora questo gancio destro:

La componente sovrannaturale della storia, così come le questioni di collettività scolastica, non hanno mai uno straccio di approfondimento:

**la vicenda si sposta molto poco dai tre protagonisti principali, rischiando molto spesso di congelarsi.**

## Ma...ma sei un mostro! Un criticone bastardo! MUORI!

<figure>
<img src='https://3.bp.blogspot.com/-x8g7_BtqT7Q/VI5hAm5tzPI/AAAAAAAALIQ/WIMiJ8sPIi4/s1600/1300370385_5.jpg' alt='è quasi magia Johnny'>
</figure>

EH! Quanto mi piace giocare d'anticipo.

*Fermi:* da queste parti il sottoscritto non si lascia mai andare a delle stroncature gratuite. 

Fate un bel respiro.

Tranquillizzati?

Benissimo! 

Ora diciamo CHE QUESTO CARTONE E' TUTTO UN DANNATISSIMO...
...
...

***Gioiello.***

Sì.

E preciso che **non intendo rinnegare nessuna delle critiche con cui ho aperto il post**, penso siano abbastanza obbiettive e motivate, nonché comuni alla stragrande maggioranza delle commedie romantiche manga (anche quelle più moderne).

Ma allora....

## Perché Orange Road è così bello? 

<figure>
<img src='https://2.bp.blogspot.com/-y-n8CDQT8L0/VI5gHXppUzI/AAAAAAAALIA/K3Kq_M7C-x8/s1600/1.jpg' alt='è-quasi-magia-Johnny'>
</figure>

**Perché le peripezie di Johnny/Kyusuke hanno coinvolto così tante generazioni d'italiani**, tanto da renderlo per un periodo **una sorta di cavallo di battaglia dell'ascolto per la vecchia Mediaset** ? <small>(un [dragonball](/2013/dragon-ball-in-italia/) anteliteram, se vogliamo)</small>

Non è facile rispondere a questa domanda.

Intanto, **Izumi Matsumoto** è un ottimo autore e un buon narratore, capace di **venderti sempre lo stesso piatto ricucinandolo ogni volta in dieci modi diversi**: 

uno di quelli che chiamerei **"Maestro dell'Archetipo"**, ovvero i migliori mangaka per ragazzi (nonché, chi più chi meno, tutti gli autori di storie in senso lato).

## Archetipi Manga

<figure>
<img src='https://1.bp.blogspot.com/-1sc_FnKXMuc/VI5ic3_8UnI/AAAAAAAALIc/0EFqm9kh09w/s1600/anime_archetypes__my_ocs_by_punkichi-d6jh23m.png' alt='è-quasi-magia-Johnny'>
</figure>

Lasciamo perdere la narrativa in generale: **manga (e videogiochi) giapponesi da sempre funzionano giocando _palesemente_ sugli stereotopi**, in un modo vagamente paragonabile alla nostra Commedia dell'Arte, ma moderno e articolato:

la ragazza carina e scontrosa è la _tsundere_ quella morbosamente pucciosa e spietatamente gelosa (come la nostra **Hikaru/Tinetta**) la _yandere_ e così via.

Dovendo gestire tutti questi ingredienti, ampiamente testati e di sicuro gradimento per il proprio pubblico, **il rischio di scadere nella noia, nella retorica e nel già visto è quasi fisiologico**:

**La capacità del suddetto maestro sta nel saper rigirare gli elementi a suo vantaggio**, narrando qualcosa di ugualmente avvincente e appassionante nonostante la macedonia "riciclata" dei frutti che compongono la sua storia.

## La Regina del Celebrità

<figure>
<img src='https://2.bp.blogspot.com/-atBOoSbBgPA/VI5feRBj-DI/AAAAAAAALH4/_bV8Lf3RYLo/s1600/KimagureOrangeRoad7.jpg' alt='è-quasi-magia-Johnny'>
</figure>

E, parlando del frutto principale, torniamo a una delle prime risposte alla domanda *"perché Orange Road è così bello?"*: 

*lei.*

<iframe width="560" height="315" src="https://www.youtube.com/embed/7j8il4zHJ6I" frameborder="0" allowfullscreen></iframe>

<small>SU LE MANI!</small>

**Sabrina/Ayukawa** ha rappresentato un sogno tra l'erotico ed il romantico per tanti bimbi in crescita, **una delle varie *regine del celebrità* dell'infanzia anni '80-'90**, e quindi un importantissimo aggancio per il pubblico maschile (certamente più abituato ad altri generi, almeno in Italia).

Allo stesso modo, **ha incarnato il modello della ragazza grintosa, un po' ribelle, indipendente e con molto più sale in zucca del protagonista maschile**, dimostrandosi una figura memorabile pure per molte ragazzine.

## La Terza Incomoda 

<figure>
<img src='https://2.bp.blogspot.com/-BdU98mstV08/VI5j6RSmnsI/AAAAAAAALIo/rh0JDtkHHTk/s1600/Kimagure.Orange.Road.full.69441.jpg' alt='è-quasi-magia-Johnny'>
</figure>

A dirla tutta, vale anche per **Tinetta/Hikaru, in genere personaggio fin troppo sottovalutato e bistrattato** <small>(non senza QUALCHE ragione eh)</small>, in realtà possedeva retroscena e sfaccettature interessanti, specie considerando gli anni in cui è stato scritto.

## La Domanda da 1 milione di Yen

Analizzando un minimo questo cartone, possiamo confermare **che è e resterà per sempre una pietra miliare del suo genere**, una leggenda della sua epoca di riferimento: 

Coi suoi disegni, le splendide musiche j-pop (e pure la bella sigla italiana cantata dalla D'Avena) ma soprattutto **con i suoi protagonisti**, tanto ingenui quanto smaliziati e moderni per gli standard dell'animazione a noi pervenuta.

Ma *la Domanda*, dicevamo...

## Orange Road può piacere anche ad un ragazzino di oggi?

<figure>
<img src='https://4.bp.blogspot.com/-5UZIhoChO8E/VI5gkDItNZI/AAAAAAAALII/IOsNTD7O-m0/s1600/orangeakemi5.JPG' alt='è-quasi-magia-Johnny'>
</figure>

**Temo di no.**

E a scriverlo mi piange il cuore.

Preciso: **no, non credo sia un discorso legato solamente a bambini-adolescenti che vanno degenerando sempre più**, o al fatto che oggi possano godere di una scelta mediatica *abnorme*...

**Credo piuttosto si tratti di un fattore fisiologico dell'opera in se.**

**_Orange Road_ da un lato possiede tratti in comune con [_Il Laureato_](https://it.wikipedia.org/wiki/Il_laureato)** <small>(che tra l'altro in un episodio va pure citando)</small>, e quindi può certamente fare ancora breccia nei cuori di **taluni giovincelli più romanticamente vecchia scuola**...ma resta anzitutto **un anime che sente molto il peso dei suoi anni**, tanto per limiti tecnici quanto per una mera questione di cifra stilistica.

_Shh. lo so._

Lo so.

Sono tutte cose che noi che ci siam cresciuti molto spesso non vediamo o facciamo finta di non vedere.

E, tutto sommato, non è detto che questo debba essere per forza un male, eh !

<iframe width="560" height="315" src="https://www.youtube.com/embed/2TP4MuVnS2A" frameborder="0" allowfullscreen></iframe>

**Orange Road è spietatamente e splendiamente figlio della sua epoca:** 

Non ha un'epopea trascinante dietro, non possiede chissà quali picchi di trama, trip psicotici o colpi di scena narrativi che possano "giustificare" la sua preservazione...**è una storia semplice**, costruita sul più classico dei canovacci romantici: il triangolo ([NO!](https://www.youtube.com/watch?v=Ej9__NTLgAc)) unito ad un **tenero, amabilissimo humor giapponese.**

**E, dalla sua uscita sul finire degli anni '80, tutto questo era esattamente ciò che doveva essere**, per noi pure di più avendo rappresentato una presenza fissa nel palinsesto del Biscione per un decennio abbondante. <small>(sfido a trovare un anime dello stesso genere con un simile impatto in Italia)</small>

Oggi bisogna rendersi conto che **il mondo è cambiato, e che il potenziale pubblico di Orange Road non è più la massa di adolescenti, ma una nicchia composta da uno sparuto gruppo di nostalgici.**, magari sommati ad alcuni giovani estimatori che si sentono fuori posto tra i propri coetanei.

Gente molto fortunata, se volete il mio parere: **oggigiorno Orange Road avrà pure una platea molto più ristretta, ma è un anime che merita sempre di essere visto.**