---
title: "Rocky Joe - Joe del Domani"
last_modified_at: 2017-3-29
categories: [2014]
excerpt: "Un manga classe '68 che possiede tutte quelle caratteristiche che tanto mi hanno affascinato nei vecchi classici prodotti d'animazione/fumettistici del..."
tags: 
  - fumetti
header:  
  image:  images/rocky-joe.jpg
  teaser: images/teaser-rocky-joe.jpg
published: true
ads: false
---

Ho recentemente letto per la prima volta la controparte fumettistica di un cartone ben noto ad almeno un paio di italiche generazioni.

<iframe width="560" height="315" src="https://www.youtube.com/embed/PFU2sT0JY2s" frameborder="0" allowfullscreen></iframe>

Un manga classe '68 che possiede tutte quelle caratteristiche che tanto mi hanno affascinato nei vecchi classici prodotti d'animazione/fumettistici del sol levante:

**Quella crudezza al limite del sadismo**, il senso di sacrificio, rivalsa dalla povertà...e soprattutto quella sorta d'autoimposizione a non contemplare mai la resa, a **combattere sempre.**

_Rocky Joe_ è l'emblema di questi valori, molto **sentiti e radicati nel Giappone post-bellico**, di cui ahimè sopravvivono oramai poche tracce, rimpastate assieme a prodotti più o meno _plastici_ ([ma questa è un'altra storia](/2014/perch%C3%A9-non-mi-piacciono-pi%C3%B9-anime-e-manga/))

<figure>
	<img src='https://2.bp.blogspot.com/-RO-B-JzI5YI/VIhS8jGD0KI/AAAAAAAALGI/VYfMobhI2zI/s1600/Rocky%2BJoe%2B1.png' alt= 'rocky-joe'>
</figure>

L'autore, il compianto **Asao Takamori** (pseudonimo di **Ikki Kajiwara**), non a caso fu padre anche di un certo _Uomo Tigre_, ambientato in un contesto sociale del tutto simile: 

lo stile di Takamori era infatti non solo estremamente contemporaneo per l'epoca in cui è stato scritto, ma direttamente proiettato al futuro:

**L'aggressiva irriverenza di Joe, antieroe canagliesco ed indisciplinato**, pareva quasi preannunciare la straordinaria rivalsa sociale del [**_Miracolo economico giapponese_.**](https://it.wikipedia.org/wiki/Miracolo_economico_giapponese)

<figure>
	<img src='https://1.bp.blogspot.com/-cxKagIdpI8M/VIha0PKO2CI/AAAAAAAALGY/J8qpW5NewAA/s1600/Rocky%2BJoe%2B2.png' alt= 'rocky-joe'>
</figure>

**Al solito, il manga è invecchiato decisamente meglio della controparte animata**: considerevole vantaggio di non dover sottostare ai processi d'animazione/colorazione economici di svariate decadi fa.

<figure>
	<img src='https://4.bp.blogspot.com/-EfWyAxxVkqg/VIhcAVlrYuI/AAAAAAAALGk/PiBCIdSWUU0/s1600/Rocky%2BJoe%2B3.png' alt= 'rocky-joe'>
</figure>

E poi i disegni sono della leggenda **Tetsuya Chiba**, uno dei più importanti pionieri dell'arte manga, **possessore di un dinamismo e di un'intensità straordinari nel loro essere classici** (diretti figli dell'epoca di **Osamu Tezuka**, per forza di cose) e che per questo penso sosterranno la prova del tempo praticamente in eterno.

> Non voglio fare come tanti che se ne restano a bruciare senza fiamma di una combustione incompleta.
Anche se solo per un secondo… voglio bruciare con una fiamma rossa e accecante!
E poi… quello che resta è solo cenere bianchissima… nessun residuo... solo cenere bianca

_Rocky Joe_ non è un manga qualunque.

Non è un vero e proprio _spokon_ [^spokon], anche se è probabilmente il genere lo ha un po' inventato.

[^spokon]: Manga sportivi

**_Rocky Joe_ è uno spaccato della società giapponese del periodo, con una storia carica di dramma (ma anche umorismo), nonché uno dei primi fumetti a far breccia nel mondo adulto**, uscendo dai canoni infantili dove al tempo era ancora relegato (si, pure in Giappone 'na volta era così).

Per certi versi, **potremmo considerarlo uno dei primi esempi di _seinen_** [^seinen] nonostante le sue dinamiche viaggino sui binari su cui di li in poi avrebbero costruito tutti gli _shonen_ [^shonen].

[^seinen]: Manga dalle tematiche adulte e mature
[^shonen]: Manga per ragazzi, il genere più "classico" della categoria

**La storia di Joe Yabuki è tutto questo, e pure qualcosa in più**:

**Un manga imperdibile per gli estimatori dei classici del fumetto nipponico**, un fumetto titanico e travolgente, attuale nel suo essere storicamente connotato.