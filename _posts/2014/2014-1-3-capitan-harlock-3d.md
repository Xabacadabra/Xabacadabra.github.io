---
title: "Capitan Harlock 3d [Recensione]"
last_modified_at: 2016-11-19
categories: [2014]
excerpt: "Leggendario è uno di quei tanti aggettivi andati svalutandosi nel corso degli anni..."
tags: 
  - animazione
  - cinema
header:  
  image:  images/capitan-harlock-3d.jpg
  teaser: images/teaser-capitan-harlock-3d.jpg
published: true
comments: true
---

**Leggendario** è uno di quei tanti aggettivi andati svalutandosi nel corso degli anni, vuoi per il suo utilizzo spesso improprio, vuoi per la facilità con cui è diventato costume abusarne. 

Ecco, **Capitan Harlock leggendario lo è sul serio:**

**lo è come personaggio, lo è ancor di più come rappresentate storico dell'animazione giapponese**, e non penso sia un caso se **il film più costoso mai prodotto dalla celeberrima Toei Animation** sia dedicato a lui

Viene da chiedersi, a questo punto: riuscirà codesto film ad essere parimenti leggendario ?

La risposta è...

## JAPAN!

<figure>
<img src='https://1.bp.blogspot.com/-FBSSc2r7Rio/UsWCyamm3dI/AAAAAAAAF9M/UJd_bFcc28M/s1600/toei+logo.jpg' alt='capitan-harlock-3d'>
<figcaption>dopo 30 minuti di pubblicità e trailer di merda, sbotto
"SE NON VEDO LE ONDE CHE SI STAGLIANO SULLO SCOGLIO DELLA TOEI ANIMATION IO ME NE VADO!" e in quell'istante, eccotelola</figcaption>
</figure>

No.

Il film è bello eh, io personalmente l'ho apprezzato anche aldilà del fattore fanboystico che Harlock non manca di risvegliare in me...ma ho subito avuto la consapevolezza che fosse **un film per pochi palati.**

**Capitan Harlock 3d è infatti un lungometraggio, o meglio, un lungo OAV stracolmo di giapponesità classica:**

Il sacrifico, la guerra, l'apparente (ma manco tanto) futilità dell'essere umano, **il concetto universale di vita.**

Insomma, le fondamenta che caratterizzavano buona parte dell'animazione "seinen" del sol levante negli anni '70-'80 unite ad **una presenza scenica di tutto rispetto** (roba che i Tetsuya Nomura di questo mondo devono essere usciti dal cinema con gli occhi a cuore anche solo per quella).

Nonostante questo però, **si avverte anche da subito che sceneggiatura e regia non sono "autentiche" figlie dello stile che vanno celebrando**, ma piuttosto un'imitazione celebrativa in salsa moderna...

...che scritta così a leggersi suona davvero male, lo so, ma all'atto pratico risulta invece un'avvincente ed **ottima fonte d'intrattenimento.**

## Ke-mo-sah-bee, Fratello sbagliato

<figure>
<img src='https://2.bp.blogspot.com/-Y6X-vigSeVI/UsbL1qOOOgI/AAAAAAAAF9c/K5nllXzKkDI/s1600/yama_space_pirate_captain_harlock_by_yamimaetel-d6hcc4g.jpg' alt='capitan-harlock-3d'>
<figcaption>Diceva il saggio Tonto in Lone Ranger, ed è un po' quello che dicevo pure io al cinema (giudicate da voi le azioni e l'operato di Yama, vero protagonista del filmozzo)
</figcaption>
</figure>

La storia, come preventivato, **nulla ha a che vedere con quella della serie animata classica.**

**Ambientazione e contesto sono infatti creati ex novo appositamente per il lungometraggio**, ma la cosa non deve scandalizzare, in quanto lo stesso **Leiji Matsumoto** (il papà di Harlock) ha sempre amato il concetto di archetipo: 

**Il fulcro delle sue storie sono sempre stati i personaggi**, mentre il palcoscenico (l'ambientazione, la storia) tutto in funzione di quest'ultimi e del messaggio che vogliono trasmettere (da cui l'esistenza di tanti Harlock diversi)

Non a caso **l'universo di Matsumoto è la quintessenza della cosiddetta space-opera**, molto lontana da stili e metodi della fantascienza classica (puristi miei, siete avvisati)

## Tirando le somme di materiaiscura

<figure>
<img src='https://3.bp.blogspot.com/-HDSEzvx23qY/UsbVV2edbeI/AAAAAAAAF94/3hf1rYxYq8U/s1600/yattaran-ride.jpg' alt='capitan-harlock-3d'>
</figure>

**Yattaran** è meraviglioso (anche se non gioca coi suoi modellini), **Harlock** è l'indiscutibile fierissimo antieroe che ci si aspettava, **Mime** è sempre bellissima e la figona bionda (**Yuki**) fa del fanservice d'ottima qualità.

<iframe width="560" height="315" src="https://www.youtube.com/embed/M68-TQbwVak" frameborder="0" allowfullscreen></iframe>

Tutto il resto **è una bella storia fantasy di stampo giapponese** (ne più ne meno), **con un sacco di forzature narrative** (dark matter come se piovesse, ologrammi, bombe da orbi) giustificabili se non altro dall'**impossibilità di creare un intreccio troppo elaborato** per via degli obblighi determinati dalla durata media di un film.

In definitiva parliamo di **un ottimo (con)tributo alla leggenda**, un esperimento celebrativo riuscito molto bene che concretamente nulla aggiunge all'opera di Matsumoto sensei, ma che se non altro **evita di sputtanarla** (e di sti tempi non è poco).

Dulcis in fundo, faccio sentitissimi complimenti alla **Lucky Red** e al lavoro di adattamento/doppiaggio italiano, che è eccellente.

PS: il 3D non serve a una ceppa!