---
title: "Synthwave - Una purissima audio droga"
last_modified_at:
categories: [2015]
excerpt: "Ieri il buon vecchio Diccì, mio amorevole figlioccio di cetramoddiana memoria, se ne è uscito tutto baldanzoso parlandoci della Synthwave"
tags: [musica]
comments: true
header:  
  image:  images/synthwave.jpg
  teaser:  images/teaser-synthwave.jpg
---

[Ieri](https://www.arcweb.it/cetramod/viewtopic.php?f=21&t=48300) il buon vecchio Diccì, mio amorevole figlioccio di cetramoddiana memoria, se ne è uscito tutto baldanzoso parlandoci della Synthwave.

La cosa buffa è che io 'sto termine non l'avevo mai sentito, ma lei, **la Synthwave in quanto tale, la conoscevo già bene:**

Nei fatti, al suo stato primordiale, la conosce ogni appassionato di musica elettronica anni '80 che si rispetti, principalmente quella da colonna sonora...insomma, Giorgio Moroder ed i suoi baffi, John Carpenter, Vangelis e relativi colleghi

Ma la conosce pure, e meglio, chi s'è visto Drive e chi ha giocato quel piccolo capolavoro indie di Hotline Miami...

In buona sostanza, da quanto ho capito, **la Synthwave è un crogiolo di effettistica, melodia e trip moderni ma dichiaratamente ispirati e fondati sulla stilistica tipica degli anni di Magnum P. I.** :

Non troppo lontano da True Survivor e tutto il resto della colonna sonora di Kung Fury, ma che da il meglio di se in lunghe e sperimentali elaborazioni puramente strumentali

Da circa 24 ore oramai ascolto ininterrottamente pezzi di Orax, Dance with the Dead, 80's stallone (!!!!) e un botto di altri

Perché sì, ho sempre il solito vecchio cuore rockbluesmetallaro, è vero, ma è lo stesso pur sempre innamorato dei Depeche Mode e del Cyberpunk (e in questo discorso in qualche modo il cyberpunk secondo me c'entra tantissimo) nonché estimatore di tante diverse realtà musicali interessanti e praticamente di tutta la produzione ottantiana...

insomma, appicciate Spotify (o youtube, o quello che volete) e seguite la Ravanello Way:

<iframe width="560" height="315" src="https://www.youtube.com/embed/videoseries?list=PL8FCAA69505450735" frameborder="0" allowfullscreen></iframe>

Perché sì, è un po' un a volte ritornano, ma di quelli originali.

E perché è vero che certe sonorità non passano mai di moda, ma le altre sì.

E questo spesso è un peccato.

Un imperdonabile peccato.

Che Giorgio Moroder sia con voi.