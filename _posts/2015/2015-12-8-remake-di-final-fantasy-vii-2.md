---
title: "Remake di Final Fantasy VII [News e Commento #2]"
modified: null
categories: [2015]
excerpt: "Lo so: questo blog rischia di diventare seriamente monotematico, ma se mi seguite da un po' dovreste sapere come la mia sia..."
tags: [videogiochi]
header:  
  image:  images/ff7remake2.jpg
  teaser:  images/teaserff7remake2.jpg
published: true
comments: true
---
Lo so: questo blog rischia di diventare seriamente monotematico, ma se mi seguite da un po' dovreste sapere come la mia sia _"un'esistenza scandita a suon di Lifestream"_ (del resto, per moltissimi versi Final Fantasy VII è stato per me quello che per molti pischelli degli anni '70 fu Star Wars).

Detto questo, analizziamo punto per punto news/rumor trapelati in questi giorni:

## Final Fantasy VII ad Episodi

Comprensibile per entrare nei **tempi di produzione, schifoso in termini di sceneggiatura e struttura:** 

Una delle cose a mio avviso più belle dei vecchi Final Fantasy **era poter decidere arbitrariamente quanto e come immergersi nel relativo universo**, dando tutto un altro spessore al "rapporto" che si ha con gli altri personaggi e con gli eventi che si scatenavano dopo il periodo "vissuto" assieme, periodo come detto più o meno grande in relazione alla voglia e le possibilità del giocatore.

È anche per questo che per esempio **Barret al terzo CD è oramai un amico**, un compagno di viaggio con cui se ne è passate davvero tante sia a livello di trama che di gameplay: 

Tutto questo per me ha sempre rappresentato **un'esperienza ben più potente di film e serie tv**, ed è uno degli elementi che mi fece innamorare dei videogiochi quand'ero piccolo.

## Unreal Engine 4

Personalmente mi piace, non ho nulla da recriminare nella scelta, salvo che per quando il remake (o meglio il suo ultimo episodio) dovesse uscire **forse risulterà un engine già vecchio**, e (unito al punto sotto) mi spiace un po' vedere questo "dislocamento".

## CyberConnect2

Sviluppatori di .hack// e della serie di picchiaduro narutiani...anche qui non sono contro il loro coinvolgimento a priori (anzi, se va bene di battle system se ne intendono di più della Square Enix) però anche qui **mi spiace notare quanto FF7 sia diventato un prodotto meno casalingo.**

## Nobuo Uematsu

A quanto so **non è stato coinvolto**...certo, compositori di talento in Giappone non mancano e la colonna sonora originale è sempre di proprietà della Square Enix, ma **credo che sarebbe stato più corretto e sensato chiamare Mastro Nobuo a lavorarci**, quantomeno come supervisore.

## Tagli e Aggiunte

Se ponderate, come detto, **potrei starmene.** 

È chiaro che **levare la World Map** sarebbe una cosa (mi piangerebbe il cuore, ma mi rendo conto che è un po' un delirio da realizzare con lo stile grafico odierno), **inserire Genesis nei momenti fondamentali della storia tutt'altra.** 

Personalmente **ho odiato quasi ogni elemento partorito dalla Compilation**, soprattutto le abnormi stronzate presenti in Crisis Core e il _denzelcentrismo_ di Advent Children...quindi questo è probabilmente il punto che mi mette più ansia.

Ribadendo come detto che [il remake è pensato con un altro target in mente](https://xabacadabra.github.io/2015/remake-di-final-fantasy-vii-1/), restiamo in attesa di novità.

Che la Black Materia sia con voi! 