---
layout: article
title: "Xenogears | Recensione"
modified: null
categories: [2015]
excerpt: "Il rapporto tra qualità e scarsa notorietà di Xenogears è tanto pesante che sembra quasi una presa per il di dietro..."
tags: [recensioni, videogiochi]
image: 
  feature: xenogearsrecensione.jpg
  teaser:  TeaserXenogears.jpg
  thumb: 
published: true
comments: true
---

**Nota:** Sono all'incirca quattro annetti che provo a recensire come si deve Xenogears...questa è la terza riedizione. Parlare di questo gioco non è mai un'impresa facile.
{: .notice-info}

## Xeno chi ?

Il rapporto tra qualità e scarsa notorietà di Xenogears è tanto pesante che sembra quasi una presa per il di dietro: 

mai arrivato in Europa e poco reclamato in America, si tratta di un gioco che voleva davvero **tutto** (forse troppo?) pur con mezzi (e sopratutto fondi) piuttosto limitati. 

## La storia più complessa mai narrata in un Videogioco

Buttiamo giù un po' di nomi pesanti ?

- Planescape Torment
- Deus Ex
- Metal Gear Solid
- Final Fantasy VII
- Final Fantasy Tactics
- Persona 3 e 4

E avoja quanti altri titoli si potrebbe citare...

Eppure, sinceramente **non credo di aver mai visto un intreccio narrativo e sopratutto un'ambientazione tanto curata ed elaborata come si presenta quella di Xenogears.** 

Ma manco da lontano proprio. 

Mi piglio tutte le responsabilità del caso per il peso assolutistico di quest'affermazione.

Poi, intendiamoci: narrativamente ci sono delle debolezze (talvolta pure abnormi), perché **una cosa è avere una storia bella intricata e profonda, un'altra è saperla raccontare come si deve.** 

Ed ecco, regia e "tempi" della sceneggiatura un pochino Xenogears rischiano d'ammazzarlo (e no, non solo nel famigerato Disco 2).

Ma andiamo con ordine

[Grahf xenogears
Le modeste ambizioni di quel simpaticone di Grahf]

**L'importanza della regia**

Prendiamo il classico dei classici, Final Fantasy VII (o un qualsiasi altro FF dell'era Squaresoft, chi più chi meno), vantante una trama certamente abbastanza complessa ed intricata...

Confrontiamo ora il suo modo di raccontarla con quello di questo suo ombroso _cugino_ di nome Xenogears:

**In FF7 ci si rende subito conto della capacità di creare suspance, tenere sempre vivo l'interesse e l'attenzione del giocatore ad ogni dialogo**:

Sconvolgerlo sì con fior di colpi di scena, ma orchestrati in modo sapiente, rendendo il relativo stupore figlio di un progressivo percorso facile da ricordare, con più e più rimandi autoreferenziali...per capirci: in un colpo di scena narrativo di FF7 è facile esclamare _"Ah, allora ecco perché quel pirla di Cloud faceva così!"_ 
[Come da tradizione Squaresoft, il cast di personaggi è stupendamente caratterizzato]

**Xeno viceversa infarcisce di chili e chili d'informazioni trasmesse in termini non proprio facilissimi da tenere a mente**, specie se qualche criptico monologo (quelli degli Anziani del Ministero di Gazel su tutti credo, roba che un momento ti pare di star guardando Escaflowne e l'attimo dopo ti ritrovi a Ballarò) avrà un senso solo dopo 40 ore buone di gioco - quando, con ogni probabilità, il giocatore medio si sarà bello che scordato tutto.

a proposito di dialogoni, se v'interessa la traduzione del gioco annate a fare un saluto ai Sadnes qui {: .notice-info}

Chiaro: c'è il fattore rigiocabilità, ma trattandosi di un JRPG non proprio brevissimo e con altri problemi di cui parliamo tra poco, non credo sia il caso di farci troppo affidamento.

Tutto ciò incide anche nella memoria: non avete idea di quante volte mi è capitato di discutere con giocatori di Xenogears che si ricordavano poco o nulla della trama (io stesso se non l'avessi rigiocato un paio di volte confesso che probabilmente non ricorderei na ceppa)

## Disco 2, Budget e Mutilazioni

[chu-chu xenogears
l'unico vero ABNORME difetto del gioco.]

Se a tutto questo discorso ci uniamo il fatto che **il secondo disco di gioco è praticamente una visual novel che si risolve da sola**, si capisce che la situazione va precipitando.

Certo è facile attaccarsi a tutti i costi agli ovvi tagli al budget ad opera di Squaresoft come dei bravi complottisti della domenica, ma se ci si ragiona un attimo **è lecito rendersi conto che le ambizioni di Xenogears superavano qualsiasi budget sensato un'azienda quale la Square dell'epoca (non certo prodiga in termini di spese) avrebbe potuto concedergli**:

La verità, più semplicemente, è che l'autore **Tatsuya Takahashi** risultava affetto da _kojimismo_ anteliteram, pretendendo troppo aldilà di ogni ragionevole compromesso, pur di dare sfogo al suo genio...e se da un lato questo è stato indubbiamente una fortuna, ha sicuramente inciso nella scarsa accessibilità della sua opera magna:

Xenogears nasce come quinto episodio di un'ideale serie mai realizzata (Che NO, non è Xenosaga. Temi, autore e citazioni rimandanti a Xenogears ci sono, è vero, ma si parla comunque di un'altra storia) e per forza di cose tenta di concentrare in se stesso tanti rimandi e riferimenti che non avranno mai degni approfondimenti se non nel _Perfect Works_ 

_**Perfect Works:**_ libro mai uscito al di fuori dei confini nipponici, amatorialmente tradotto in italiano qui {: .notice-info}


Oltretutto essendo lo xenofranchise al suo debutto pretendere che il titolo potesse ricevere lo stesso riscontro di pubblico di un capitolo di un brand già arcinoto quale Final Fantasy era non utopico..._deppiù._

[fei xenogears bambino
Pensavate che 
la storia di Cloud fosse triste ? 
AHAHAHAHAHHA!]

## Gameplay

Altro cruccio: se i due battle system risultano superbi, avvincenti nel corpo-a-corpo tanto quanto nel proverbiale scontro robottonico (che di mio non ho mai sopportato per la mia antipatia nei confronti dei mecha, ma soprassediamo) **le parte esplorative e sopratutto il dungeon design fanno immensamente schifo.**

Ed il binomio sprite 2D per ambienti 3D (curioso opposto allo stile usato all'epoca da Final Fantasy e Parasite Eve) in questo senso non aiuta, per quanto il livello grafico del gioco risulti pregevole e curatissimo tanto nella pixel art quanto nel design complessivo: menzione di merito va a 

## Chi dovrebbe giocare a Xenogears

Nonostante sia con ogni probabilità uno dei videogames migliori mai realizzati e un vero e proprio metro di paragone per il suo genere di riferimento, non consiglierei mai e poi mai Xenogears a chiunque.

battle system xenogears
Io ODIO i robottoni, ma Xenogears è riuscito a farmeli sopportare
Anzitutto bisogna avere una certa storia (possibilmente d'amore) coi JRPG.

Non che Xeno risulti poi mostruosamente difficile, ma non lo ritengo un buon punto di partenza per il genere (del resto già quando fu sviluppato era più che altro un punto d'arrivo: i vari Chrono Trigger, Final Fantasy VI e VII c'erano del resto già stati), e aldilà di questo:

1) possedere un notevole spirito di sacrificio (visto quanto detto sopra, lo avrete pure intuito) per sopportare tante cose, più che altro la svolta del secondo cd

2) giocarlo possibilmente in volata (riprenderlo dopo settimane da quando lo si è iniziato è tremendamente controproducente datemi retta, pijatevi le ferie)

3) non avere un razzismo troppo forte nei confronti dei Mecha (e io confesso che un po' ce l'ho, e raramente riesco a passarci sopra, Xenogears è uno di quei casi in cui me ne so fregato)

4) una mentalità aperta nel trattare temi religiosi e filosofico/psicologici (anche se non è affatto così blasfemo come fin troppo spesso viene tacciato, a voler ben vedere - poi uno vede quel che dice Grahf qua sopra e non ci crede, ma fidatevi)

5) non essere dei casual gamer (nella maniera più assoluta, annatevene a giocà a God of War - che lo so che non è poi un esempio così casual, ma shhh -)
  
6) non pretendere grafica next gen (che pure quella di Xenogears è invecchiata molto bene oggettivamente ) e possedere una buona dose di pazienza (non proprio a livello nipponico, ma quasi)

Intendiamoci, Xenogears è pure divertente eh! Da come ne ho parlato può sembrà che sia na specie d'agonia, ma in realtà ha un sistema di combattimento - o meglio due - decisamente innovativi e piacevoli, un bel mondo tutto da esplorare e una trama che vabbè, s'è capito

Se sembro esagerato nel "mettere in guardia" chi ci si avvicina è principalmente perché:

1) Conosco abbastanza bene Xenogears
2) Conosco (ahimé) il pubblico di videogiocatori odierno

E per ultimo perché in certi casi non credo un gioco vada "venduto" più di tanto, si corre il rischio di creare aspettative fuorivanti, sopratutto per le persone "sbagliate"

In sintesi: Xenogears è solo per il penitente che vorrà passare, un percorso di fede chesitrasformainunrazzomissile/cuoreacciaio, concepito per un elite di giocatori che è disposta ad accoglierlo con tutti i suoi stupri (roba concepita da gente che manco l' Hideaki Anno più arrapato, davvero), ma che sa abbondantemente ripagare chi avrà il coraggio e la volontà di imbarcarsi nella sua epopea (poppea!)

_originariamente scritto nel 2012_