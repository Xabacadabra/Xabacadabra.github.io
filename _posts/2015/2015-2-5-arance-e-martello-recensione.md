---
title: "Arance & Martello [Recensione]"
modified: null
categories: [2015]
excerpt: "Della mia stima per Zoro (Diego Bianchi) e del suo Gazebo televisivo ho già fatto sapere a più riprese, ed è cosa nota per chiunque..."
tags:
  - recensioni
  - cinema
header:  
  image:  images/arancemartello.jpg
  teaser: images/teaserarancemartello.jpg
published: true
comments: true
---

Della mia stima per **Zoro** (**Diego Bianchi**) e del suo **_[Gazebo](/2013/gazebo)_ **televisivo ho già fatto sapere a più riprese, ed è cosa nota per chiunque mi veda bazzicare su **[twitter](https://twitter.com/Xabaras89) **nelle tarde ore della domenica e del lunedì  

Va da se che TV e Cinema sono cose ben diverse, pur senza dimenticare che il buon Diego proviene anzitutto dal Web...ergo, l'amletico dubbio:  
  
cinematograficamente, _ja fa o nun je a fa?_

## Romacentrismo

Il primo pregio di tutto ciò che fa Zoro, e _Arance & Martello_ non fa certo eccezione, è il suo essere **visceralmente radicato nel territorio capitolino**, principalmente rionale e genericamente_ "de borgata",_ precisamente nel suo lato estremamente **rosso**.

Tutto questo è un pregio perché dona una sorta di **sentita _genuinità_**, che nel mondo moderno rappresenta un potere incredibile, straordinario.

Ma, come quel gran cagaminchia di Zio Ben non manca di ricordare tramite i flashback di suo nipote, fracassando i maroni a tutti noi nerd di buona volontà:

> "_da grandi poteri derivano grandi responsabilità"_

E le responsabilità, in sostanza, corrispondo quasi sempre a dei limiti. 

**L'essere tanto romano è ciò che da concretezza, sangue, anima e palle ad _Arance & Martello_**, rendendolo connotato e contestualizzato proprio come lo **Spike Lee** che va esplicitamente citando, o anche un _Brutti, sporchi e cattivi_ di _ninomanfrediana_ memoria (capolavoro di **Ettore Scola** del 1976)

**Ma è anche un limite**, perché lo può far sembrare "solo" un film di romani per un pubblico romano. 

Del resto anche Spike Lee viene spesso percepito come regista nero per neri, che parla, inconsciamente o meno, anzitutto alla _gente sua_.

Il fatto è che, in fin della fiera, non è mai del tutto così.

## Fischia(va) il vento

<figure>
	<img src="https://4.bp.blogspot.com/-Mmq1RwFmG4Q/VNOfhyh4qLI/AAAAAAAALXg/LTYy9EYdKQY/s1600/berlusconi.jpg" alt="makkox">
	<figcaption>Makkox è sempre Makkox</figcaption>
</figure>	

**Totti a parte, _Arance & Martello_ funzionerebbe benissimo pure se fosse ambientato a Sesto San Giovanni, **Genova, o meglio ancora nell'emblematica Emilia che forse è il contesto naturale per certi respiri politici

**_Arance & Martello_ è la base del PD,** pura e semplice, nuda e cruda, con tutte le sue variopinte sfaccettature e palesi contraddizioni. 

**Non c'è agiografia**, o un facile scaricabarile sui pezzi grossi del partito: 

**C'è il meglio e (soprattutto) il peggio di quello che passa una certa fetta di politica popolare italiana**, una fetta grossomodo congelata nella Prima Repubblica, anche a dispetto di primarie, moderati e Berlusconi

Ma soprattutto, è l'emblema del post-_veltronismo_: 

Visualizzate il contesto storico: niente M5S, niente Renzi, niente Monti, Berlusconi ancora dominatore semi-incontrastato. 

Un'era che oggi ci sembra lontanissima, ma che in realtà rappresenta un passato estremamente recente, da cui si può dedurre molto dell'attualità odierna.

## Dettagli Tecnici

Mo che ho finito di dire le corbellerie politiche, concentriamoci sui fattori fondamentali per la riuscita del film:

## Musica

<iframe width="420" height="315" src="https://www.youtube.com/embed/AmtQXe6lonE" frameborder="0" allowfullscreen></iframe>

**La colonna sonora è favolosa**, la cultura musicale di Zoro e il suo impiego indistinto di Living Colour, Jazzismi, Bobo Rondelli e stacchi stile _I Shot the Sheriff_ sono delle vere e proprie gemme.

Molto si può discutere sulla regia complessiva del film, ma** in quanto a "direzione musicale" Zoro è puro genio**, e non a caso più di un punto del film sembra rimandare ai_musical_, o ai videoclip anni '90

## Il culo di Ilaria Spada

<figure>
	<img src="https://4.bp.blogspot.com/-D1uPHi1V0dA/VNOddGDUiHI/AAAAAAAALXM/YzpPZAZQD0Q/s1600/vlcsnap-2015-02-05-17h36m41s191.png" alt="Ilaria Spada">
</figure>	

No cioè, chiamatemelo _fanservice_, chiamatemelo come vi pare, datemi del becero maschilista, ma che capolavoro di madre natura signori miei.

## Lorena Cesarini

<figure>
	<img src="https://4.bp.blogspot.com/-gwyLF5FV5LM/VNOd1AGgDiI/AAAAAAAALXU/9VOR2vOj6Q4/s1600/vlcsnap-2015-02-05-17h33m36s1.png" alt="Lorena Cesarini">
</figure>

Che pure lei, bontà sua, dopo i titoli di testa m'ha fatto innamorare con tempeste ormonali degne di un quindicenne.

  
**PS SPOILER**  
  
-  
-  

Il suo lapidario commento _"Saprai cantare te"_ in risposta al monologo nero antitaliano del[tutti-contro-tutti di _Fai la cosa Giusta_](https://www.youtube.com/watch?v=8pCZNFXbQnk) è un vero gioiellino  
  
**//SPOILER**

<iframe width="560" height="315" src="https://www.youtube.com/embed/rjU6ue1LaQw" frameborder="0" allowfullscreen></iframe>  

## Credibilità

I dialoghi dei personaggi di Zoro, spesso simili ai caratteristi del nostro cinema italiano più bello (il ventennio che va dagli anni '50 agli anni '70) **non sono mai plastici o retoricamente fasulli, ma suonano reali**, del tutto plausibili anche nei deliri più bizzarri (e a tratti pure drammatici) che il film prende nella sua ultima parte  
  
**Zoro ci butta dentro anche molta frustrazione**, in questo film complessivamente buffo e divertente.  
  
Ci fa _ridere e pensare._  

## Conclusioni

**_Arance & Martello_ è un film per pochi.**  
  
E questo non tanto per il suo _romanismo_, quanto più per la sua **connotazione politicizzata** (brutale e del tutto anti-propagandistica), **difficilmente l'italiano medio, che di politica ha la nausea o comunque se ne sbatte, potrà trovarlo interessante.**  
  
Per tutti gli altri, quelli diversi dagli apolidi, gli ultimi veramente _partecipanti_ (forse addirittura anche di destra) è un film assolutamente da vedere