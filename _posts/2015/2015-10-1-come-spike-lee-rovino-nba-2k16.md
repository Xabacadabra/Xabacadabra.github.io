---
layout: article
title: "Come Spike Lee rovinò NBA 2k16"
modified: null
categories: [2015]
excerpt: "La modalità My Career concepita dai 2k per me è sempre stata uno di quei sogni che diventano realtà. Peccato che Spike Lee abbia buttato tutto nel cesso...."
tags: 
   - videogiochi
   - sport
image: 
  feature: nba-2k16.jpg
  teaser: teaser-nba-2k16.jpg
  thumb: 
published: true
ads: false
comments: true
---

La modalità **"My Career"** concepita dai 2k per me è sempre stata uno di quei sogni che diventano realtà:

La dimostrazione di come certe prerogative, **nel settore fin troppo spesso stupidamente considerate esclusive degli RPG**, possano essere **potenzialmente applicate a qualsiasi tipo di gioco**, pure ai simulatori sportivi. ([In effetti, ho già accennato qualcosa a riguardo.](http://xabacadabra.com/2013/la-creazione-di-un-personaggio-nei-videogiochi/))

Peccato che **Spike Lee abbia buttato tutto nel cesso.**

## Freq Career

**Quando nelle recensioni, nelle pubblicità e nei video trailer vi dicono _"Tu sarai la star"_ vi stanno raccontando un sacco di balle.**

Al titolo _Living 'da dream_ manca un pezzo: 

**_Living 'da SPIKE LEE dream_**, mica nel vostro.

## Personalizzazioni

<figure>
	<img src='http://4.bp.blogspot.com/-TsNruFZx2qI/Vg0_cCFcUII/AAAAAAAAMxs/sRHk9j0JaSs/s1600/NBA2K16-editor-tatuajes.jpg' alt='nba-2k16'>
</figure>

Certo, sulla carta, grazie al potente editor di gioco potete creare il personaggio che volete: nero, bianco, asiatico, ispanico, con il nome che più vi piace. In teoria. 

In pratica, **non avete altra scelta se non quella di essere il classico nero uscito dal ghetto**, con tanto di famigliola, insopportabile sorella gemella, odioso amico d'infanzia (aridatece Ryder di GTA San Andreas), Harlem come provenienza fissa ed **il nomignolo più cretino del mondo:** 

_Frequency Vibration_ "Freq" for short. 

In buona sostanza, il nome di un vibratore.

Insomma, i peggio cliché di **un regista a suo tempo geniale**, ma oggigiorno piuttosto spento rispetto ad una ventina d'anni fa.

## Di Razzismi

<figure>
	<img src='http://3.bp.blogspot.com/-0Xlcm0IFldY/Vg0_1z1pxlI/AAAAAAAAMx0/99daZZ91Bzw/s1600/eastwood-to-spike-lee-shut-up.jpeg' alt='nba-2k16'>
</figure>

Chiariamoci: **che noi altri Europei, ma anche Africani, Asiatici, Oceanici e Sud Americani non venissimo minimamente considerati lo posso pure comprendere.**

**L'NBA è al 90% storia americana**, certo non più come una volta, chiaro, ma tra High School, College e quant'altro si capisce come resti per massima parte un prodotto squisitamente locale.

Sigh, sob, ma ok. Va bene così.

Volendo forzarla un pochetto, essendo **l'NBA altresì uno sport spiccatamente afroamericano**, ci può anche stare che il personaggio base sia nero.

Limitante, un po' chiuso, ok, ma anche qui posso capire (anche se non condivido granché).

Ciò che mi fa particolarmente incazzare è che **tale personaggio (e comprimari) debba essere niente più che il classico stereotipo spikeleeiano**, senza possibilità di scegliere i propri destini, oltre che la propria provenienza.

**Una generalizzazione stupida, e abbastanza ingiusta anzitutto nei confronti della comunità afroamericana:** 

**Karl Malone** non è quel che si dice bianco, ma non parla certo con l'accento gangsta dei sobborghi newyorkesi, tanto per fare un esempio, e **non sono affatto sicuro che ad un ragazzino di Los Angeles piaccia molto l'idea di creare un personaggio forzatamente di New York.**

Dulcis in fundo, **uno come Wilt Chamberlain di tutto il teatrino vittimistico di Lee si sarebbe letteralmente sciacquato le balle** con un ghigno soddisfatto stampato in faccia, mandando a quel paese tutti i personaggi che il regista ci rifila obbligatoriamente (perché li vuole lui, mica noi).

## I bianchi sono stronzi. Sopratutto se sono pure italiani.

<figure>
	<img src='http://2.bp.blogspot.com/-sdnWJlBhYyY/Vg08aVrgxkI/AAAAAAAAMxU/LXyMhRlhE78/s1600/spike%2Blee.jpg' alt='nba-2k16'>
</figure>

Fa ridere notare **la solita figura del manager italoamericano** "modello Joe Pesci", ovvero avido stronzo e coatto (quest'ultima per creare un distinguo, perché altrimenti sarebbe potuto benissimo essere un ebreo, chiaramente), o il GM della tua squadra (pure lui bianco e stronzo, ma non coatto) che ti minaccia dicendo _"Se non tieni a bada quel coglione dell'amico tuo ti faccio fare la fine di un mio giocatore che ora fa il sesto uomo a Venezia. Si, Venezia, con le gondole e blabla"_

(per carità, questa "minaccia" in effetti ha pure un suo senso eh, però mi pare l'ennesima conferma che Spike Lee con gli italiani continua ad avercela a morte)

## Sostanza

<figure>
	<img src='http://4.bp.blogspot.com/-0GQUmoMkP9k/Vg0_Aoi7dwI/AAAAAAAAMxk/aUSZ7_GGMH0/s1600/katyperry.gif' alt='nba-2k16'>
</figure>

Lasciando per un attimo perdere tutti questi discorsi al limite dell'etico, vorrei sottolineare più che altro **l'aspetto pragmatico della faccenda:**

**Spike Lee è un grande regista (o almeno, a suo tempo lo è stato) ma un pessimo game designer.**

Ovvio, lui di base manco c'ha pensato al gioco, ha fatto il solito lineare lavoro cinematografico che evidentemente ci si aspettava da lui...

Ecco, carissimi: **un videogioco NON è un film.**

Sopratutto quando dovrebbe garantire la diretta interazione del giocatore, **tutto un aspetto decisionale che Spike Lee non credo possa minimamente concepire, perché, semplicemente, totalmente estraneo a questo tipo d'ambiente.**

La cosa mi fa abbastanza incazzare, perché **è frutto della vecchia mentalità che vede i videogiochi come un qualcosa di serie b**, ben lontani dalle "cose serie" come il cinema.

Bene, sai che c'è Hollywood ?

**Non siamo più nel 2002, questo tipo di spocchia non ve la potete più permettere**, e il fatto che Take Two Interactive abbia evidentemente dato carta bianca al vecchio Spike è stato un grosso errore, che sono abbastanza sicuro non si ripeterà nel lungo periodo.

Perché nonnini belli, ecco una notizia:  

**il videogame è il medium del futuro già da un pezzo**, ed è l'industria che tiene sempre più strettamente per le palle il mercato dell'intrattenimento.

Pensateci bene, la prossima volta.

_Do the Right Thing._

PS: E i Knicks fanno immensamente cagare, tiè!
