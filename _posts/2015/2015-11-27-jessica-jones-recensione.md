---
title: "Marvel's Jessica Jones [Recensione S1]"
last_modified_at: null
categories: [2015]
excerpt: "Jessica Jones è una bella serie.
Un tributo ad un certo stile telefilmico anni '90, ma privo di censure e filleraggio dettati dalla televisività..."
tags:
  - serie-tv
  - recensioni
header:  
  image:  images/jessicajones.jpg
  teaser: images/teaserjessicajones.jpg
published: true
comments: true
---

Jessica Jones è una bella serie.

Un tributo ad un certo stile telefilmico anni '90, ma privo di censure e filleraggio dettati dalla televisività (e davvero: grazie Netflix)

Lo spirito del **post-femminismo da Buffy** scorre potente in lei, ed è **un prodotto complessivamente diretto ed interpretato molto bene.**

<iframe width="560" height="315" src="https://www.youtube.com/embed/g6c3oTYcuhA" frameborder="0" allowfullscreen></iframe>

_But make no mistake:_ **Daredevil era tutt'altra cosa.**

E non tanto (non solo) per un discorso di scene d'azione:

**Jessica Jones è di un genere spiccatamente investigativo**, molto più puro detective-movie che action-thriller, molto più intimista e, conseguentemente, meno corale.

Ci sta quindi che si tirino meno mazzate (ma ci sta meno che, quando capitano, si tirino abbastanza male: scordatevi l'apoteosi coreografica di Daredevil), il problema forse è che beh...**in Daredevil si respirava Hell's Kitchen, in Jessica Jones Jessica ed i suoi patemi.**

E siccome **per un buon 90% dei 13 episodi il patema è sempre lo stesso, alla lunga stufa un po'.**

## New York...New York?!

Davvero, non fosse per un piano sequenza in croce e **le parecchie strizzate d'occhio iniziali a The Avengers** (roba che mi ha ricordato un sacco il J.J. Abrams visto da Leo Ortolani) 'sta serie manco avrei capito fosse ambientata nella Grande Mela:

e, visto che in mezzo c'è inevitabilmente **Luke Cage** (che ad Harlem e quartieri limitrofi deve moltissimo per storia editoriale) è un fatto un po' brutto, per quanto come detto non sia il fulcro delle vicende della nostra Jessy.

## I guai di famiglia di Barty Crouch - Parte II

<figure>
	<img src="https://3.bp.blogspot.com/-0JHxJ6hFC38/VlcTetOrbLI/AAAAAAAANX4/LkNEM1qXoAY/s1600/Jessica-Jones-Killgrave-poster.jpg" alt="Marvel's Jessica Jones | Recensione">
</figure>

**Killgrave** è poi sì un bel cattivo originale (interpretato benissimo da un grandioso **David Tennant**) ma alla lunga, sinceramente, **l'uso costante di flashback relativi al suo rapporto con la protagonista m'è parso un po' estenuante e retorico**, e per paradosso l'avrei trovato più funzionale in un minutaggio da Cinema che da Serie TV (ogni tanto succede, oh).

**Bisogna attendere la seconda metà inoltrata degli episodi (7-8) perché la situazione inizi a sbloccarsi e farsi più interessante**, guadagnando quelli che sono assieme i momenti migliori della performance di Tennant e probabilmente di tutta la serie...e questo passando anche attraverso forzature e **colpi di scena niente male, che però un pochino mi puzzano da _"jumpscare Made in Game of Thrones"_** :

senza spoilerare niente, diciamo solo che alla fine di qualche episodio mi sono ritrovato a ridere di gusto di fronte ad alcune uscite che mi parevano georgemartinismo allo stato puro.

## Heisenberg aiutaci tu ?

<figure>
	<img src="https://4.bp.blogspot.com/-mokOncGzIG4/Vlel2a4xv-I/AAAAAAAANYI/1EKqjXZnj5g/s1600/krysten%2Britter.png" alt="Marvel's Jessica Jones | Recensione">
</figure>
Meno bene devo dire poi di **Krysten Ritter**:

Certo, la faccia da stronzetta ce l'ha (Breaking Bad docet), i modi pure, ma francamente mi pare che quel senso da

>"sono una donna burbera con le palle che beve whisky e non le mando a dire // ma poi in realtà nascondo una fragilità che manco il tonno Riomare, vogliatemi bene"

sia fin troppo marcato, a tratti quasi parodistico, adolescenziale.

Poi per carità, in questo senso forse **Jessica Jones è una serie più genuinamente vicina al fumetto** (Alias), e conseguentemente molto più prossima ai film Marvel di quanto lo fosse Daredevil: 

Buon prospetto per futuri crossover, ma d'altro canto un sonorosissimo "BOH?!" che mi porta un po' a **dubitare della Ritter in un ruolo da protagonista** (e va detto che con il doppiaggio italiano Giuppy Izzo la aiuta non poco).

## Conclusioni

<figure>
	<img src="https://1.bp.blogspot.com/-iaQNzPpTPWA/VlemXaOW-sI/AAAAAAAANYQ/yaIvALwMlQg/s1600/lukecage.jpg" alt="Marvel's Jessica Jones | Recensione">
</figure>

Specificando che attendo con ansia la serie su Luke Cage (Mike Colter forse è troppo bonaccione e poco stronzo rispetto a come ricordo il personaggio, ma complessivamente mi ha convinto) e la seconda di Daredevil beh...diciamo che con Jessica ci vediamo un po' in giro (*coff coff Difensori coff coff*), anche se sono rimasto decisamente meno coinvolto...

**Jessica Jones com'è detto è una serie meritevole, molto femminile ed emancipata in un senso genuinamente tosto e maturo** (non uno spiccio femminismo-cagata alla Maleficent, per intenderci), ma che tende a ribadire un po' troppo le stesse cose in troppi episodi, **concentrandosi forse talvolta troppo sul colpo di scena facilone a scapito di una verbosità che per me le avrebbe fatto bene.**

Insomma: **niente male ragazza**, però perdonami...ci sono davvero tante squadre in questo campionato, **ed il livello qui s'è alzato parecchio.** (però in un'avventura grafica alla Still Life ti ci vedrei un sacco lo stesso!)

**Tre Braccobaldi e mezzo su 5!**
{: .notice--success}

<script type="application/ld+json">
{
  "@context":"https://schema.org",
  "@type":"TVSeries",
  "name":"Marvel's Jessica Jones", 
  "review": {
    "@type": "Review",
    "reviewRating": {
      "@type": "Rating",
      "ratingValue": "3.5"
    },
    "name": "Un tributo ad un certo stile telefilmico anni '90",
    "author": {
      "@type": "Person",
      "name": "Andrea Xab Corinti"
   },
   "datePublished": "2015-11-27",
    "reviewBody": "Jessica Jones è una serie meritevole, molto femminile ed emancipata in un senso genuinamente tosto e maturo, ma che tende a ribadire un po' troppo le stesse cose in troppi episodi"
  }
}
</script>