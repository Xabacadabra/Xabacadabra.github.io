---

title: "8 suggerimenti per il Videogioco di Ruolo ideale"
modified: null
categories: [2015]
excerpt: "no, Mass Effect, Fallout e Dragon Age per me non sono abbastanza. Diamine, hanno scelte e binari più ridotti del già citato Planescape: Torment, o Vampire the Masquerade: Bloodlines, che a loro confronto sono degli arzilli vecchietti...capisco che i costi e le risorse da impiegare siano aumentati..."
tags: 
   - videogiochi
header:  
  image:  images/suggerimenti-videogioco.jpg
  teaser: images/teaser-suggerimenti-videogioco.jpg
published: true
comments: true
toc: true
---

Proverò ad essere sintetico quanto basta (cioè per niente), sperando di non essere il solo ad anelare a certe carabattole:

## 1. La creazione del personaggio

<figure>
<img src='https://upload.wikimedia.org/wikipedia/en/1/17/SoZCreation.png' alt='neverwinter nights 2'>
<figcaption>NWN2 Aveva un ottimo sistema di personalizzazione, anche se povero nell'aspetto estetico</figcaption>
</figure>

Imprescindibile.

So benissimo che esistono fior di giochi che funzionano alla grande con personaggi precotti (_The Witcher_, [_Deus Ex_](/2016/deus-ex-saga/), _Planescape: Torment_), però è un elemento a mio avviso fondamentale per **immedesimazione, variabilità e rigiocabilità.**

Per approfondire questo discorso, [cliccate pure qui](/2013/la-creazione-di-un-personaggio-nei-videogiochi/).

## 2. Scelte che contano

E no, _Mass Effect_, _Fallout_ e _Dragon Age_ per me non sono abbastanza.

Diamine, hanno scelte e binari più ridotti del già citato _Planescape: Torment_, o [_Vampire the Masquerade: Bloodlines_](/2013/vampire-masquerade-bloodlines-recensione/), che a loro confronto sono degli arzilli vecchietti...capisco che i costi e le risorse da impiegare siano aumentati, **ma perché non può esserci un investimento narrativo, oltre che tecnico ?**

**Parliamo di un Gioco di RUOLO, signori: il libero arbitrio del giocatore è il fulcro di ogni cosa**, e dovrebbe essere in cima alle priorità di ogni sviluppatore che si rispetti (i giapponesi non fanno testo, l'ho già spiegato sempre [qui](/2013/la-creazione-di-un-personaggio-nei-videogiochi/#japan))

## 3. Freeroaming

<figure>
<img src='https://upload.wikimedia.org/wikipedia/en/a/a0/Morrowind1.jpg' alt='Morrowind'>
<figcaption>Morrowind è stato forse il miglior titolo "esplorativo" del suo tempo</figcaption>
</figure>

**Skyrim e i vari Elder Scrolls mi hanno viziato molto in questo senso**, ma anche Baldur's Gate in fin dei conti (con tutti i limiti dell'isometrico) era fondato su questo tipo d'approccio.

**La Bioware però non è mai stata brava quanto la Bethesda** (o la Rockstar, in altri lidi) nel creare **un'ambientazione viva e piena di cose da fare**, salvo al massimo parlare con qualche NPC e fare delle miniquest troppo spesso tutte uguali.

## 4. Storia Solida

<figure>
<img src='https://upload.wikimedia.org/wikipedia/commons/d/db/Warren_Spector.jpg' alt='Warren Spector'>
<figcaption>Sua maestà Warren Spector</figcaption>
</figure>

Per contro, **la Bethesda è riuscita a creare storie veramente avvincenti solo in casi sporadici:** 

vedi _Fallout 3_ (per quanto tenda a banalizzarsi in finale ed espansioni) o i vecchi Daggerfall e Morrowind, mentre la Bioware e tutta la vecchia scuola Black Isle (Obsidian e la defunta Troika Games) in termini di sceneggiature ha quasi sempre spaccato.

Poi beh, tutto questo per non parlare di quanto scritto e realizzato da Warren Spector (_System Shock, Thief, Deus Ex, Ultima_...), **un uomo che per il bene del mondo dovrebbe assolutamente tornare a fare RPG.**

## 5. Ambientazione Originale

<figure>
<img src='https://upload.wikimedia.org/wikipedia/en/5/57/Arcanum_cover_copy.jpg' alt='Arcanum'>
<figcaption>Arcanum: Of Steamworks and Magick Obscura: nome degno di una band progressive</figcaption>
</figure>

E qui potrei iniziare a parlare male **dell'inflazionatissimo fantasy, proprio perché semplicemente non se ne può più, sono vent'anni che gioco RPG occidentali quasi esclusivamente FANTASY.**

Seriamente, facciamo un piccolo elenchino di quelli che mi sono giocato (e quasi sempre finito) a tema ?

1. The Elder Scrolls: Daggerfall
2. Baldur's Gate
3. Baldur's Gate II
4. Baldur's Gate II: Throne of Bhaal 
5. Planescape Torment (per quanto lui fosse decisamente atipico, potrei esonerarlo)
6. The Elder Scrolls: Morrowind
7. Icewind Dale II
8. Might and Magic VII
9. Eye of the Beholder
10. Neverwinter Nights
11. Neverwinter Nights: Shadows of Undrentide
12. Neverwinter Nights: Orde dal Sottosuolo
13. Neverwinter Nights II
14. Neverwinter Nights II: Mask of the Betrayer
15. The Elder Scrolls: Skyrim
16. The Witcher
17. Legend of Grimrock
18. Kingdoms of Amalur: Reckoning
19. Ultima
20. Il Tempio del Male Elementale

(ribadisco che **i JRPG sono esentati da questo discorso** perché, da loro grandissimo estimatore quale sono, non li ho mai considerati giochi di ruolo propriamente detti) 

Cioè, poi **è fisiologico che un fantascientifico Mass Effect piuttosto che un cyberpunkoso Deus Ex diventino qualcosa di simile ad un oasi per gli assetati**, non so se mi spiego.

Certo, **se uno l'ambientazione la scrive bene, e la cura come si deve** (magari integrandola con elementi innovativi) **anche elfi, gnomi e coboldi possono continuare ad avere un loro perché**...io stesso sto scrivendo qualcosa a tema Pathfinder in sti giorni, per cui non è che voglio fare il razzista, solo penso che sia necessario cambiare un po'.

## 6. NPC Memorabili

<figure>
<img src='https://upload.wikimedia.org/wikipedia/en/5/55/Throne_of_Bhaal_front.jpg' alt="Baldur's Gate 2">
<figcaption>Ancora oggi, in pochi possono misurarsi con lui</figcaption>
</figure>

Anche qui **lode a Mastra Bioware vecchia scuola, e vergogna e pernacchie a quasi tutti gli altri.**

Certo, **in realtà non ci siamo ancora distaccati troppo dagli stilemi di cui Baldur's Gate 2 ha gettato le basi**, quindi non è che in sto senso si siano fatti passi da gigante negli ultimi quindici anni... 

Ora, **io non sono un fondamentalista del "party largo"**, anzi a dirla tutta mi piace molto controllare un singolo personaggio (scelta che tra le altre cose provocò numerosi cazziatoni al vecchio Nevewinter Nights): messa papale papale, mi fa immedesimare di più.

Cioè, **quando uno gioca al cartaceo, non è che muove e gestisce anche i personaggi dei suoi amici...**(almeno idealmente, eh!), **l'importante è che ci siano dei tizi ben caratterizzati con cui interagire in modo decente**, se poi nei combattimenti non mi aiutano o fanno quel che vogliono loro va benissimo. <small>Purché non abbiano un IA di merda che mi faccia girare le palle a pale d'elicottero.</small>

## 7. Esplorazione

<figure>
<img src='https://upload.wikimedia.org/wikipedia/en/9/90/ElderScrollsOblivionScreenshot11.jpg' alt="Oblivion">
<figcaption>Oblivion perde sotto molti aspetti con Skyrim e Morrowind, ma bisogna ammettere che offriva una varietà d'ambienti esplorabili decisamente superiore</figcaption>
</figure>

Perché arebbe troppo facile silurarla con il "semplice" free roaming di cui sopra.

Un Free Roaming lo puoi gestire anche in una singola città (GTA docet), **l'esplorazione di cui parlo io è un'altra faccenda, molto importante ed estremamente difficile da realizzare.**

Ed è anche uno di quei casi in cui, come le donne sanno bene, le dimensioni contano: **più grande è la mappa, meglio è.**

Certo, **questa mappa deve anche essere riempita come si deve, magari senza manco esagerare troppo:**

i cugini JRPG dell'era Play Station in questo senso la sapevano già lunga, così come in altri sensi il primo Baldur's Gate e i vari titoli Bethesda:

<figure>
<img src='https://3.bp.blogspot.com/-cl09zWNU3Us/VPLr49KmekI/AAAAAAAALkk/GhoJ9m8x7i8/s1600/Final_Fantasy_VII_(PSX)_048.png' alt="Final Fantasy VII">
<figcaption>C'era molta più soddisfazione a perdersi in quel pugno di pixel che in tanti giochi dalla pompatissima grafica odierna
</figcaption>
</figure>

va bene fare una metropoli ultradettagliata, ma visto che c'è tutto sto spazio, perché non sfruttarlo in modo più eterogeneo?

8. Gameplay

<figure>
<img src='https://upload.wikimedia.org/wikipedia/en/9/96/Vampire_-_The_Masquerade_%E2%80%93_Bloodlines_Coverart.png' alt="vampire-masquerade-bloodlines">
</figure>

La parola d'ordine qui dev'essere una: **varietà.**

<small>(No, non [quel genere](https://www.lospettacolo.it/images/2011/12/14/3045.jpg) di varietà.)</small>

Il più possibile: 

**Dopo l'interpretazione, il secondo fattore determinante di un GDR dovrebbero essere i mille modi in cui affrontare un ostacolo:** combattendo brutalmente, in modo furtivo, magico (o simili), tecnologico oppure, perché no, persuasivo

L'istinto e la memoria mentre scrivo non possono fare altro che riportarmi ai soliti _Bloodline_s e _Deus Ex_, ma bisogna dire che **il passato ha tanti altri videogiochi che garantivano questa molteplicità** (chi più chi meno)...**oggi, probabilmente per costi e fattori tecnici, se ne vedono molti meno**.

## Conclusioni

<figure>
<img src='https://upload.wikimedia.org/wikipedia/en/b/be/Ultima1-1.gif' alt="ultima">
<figcaption>1986 dixit: Ultima I.</figcaption>
</figure>

Probabilmente, anzi sicuramente ci sono altri elementi che non ho avuto modo di segnalare (vuoi la memoria, vuoi il post abnorme)

In definitiva, teniamo tutti d'occhio i venturi **Pilars of Eternity, Torment: Tides of Numenera e sopratutto (si spera) Cyberpunk 2077.**

<iframe width="560" height="315" src="https://www.youtube.com/embed/5y9711pvZkc" frameborder="0" allowfullscreen></iframe>

Gli spassionati consigli generali sono sempre i soliti:

Tenete presente **le vecchie glorie, imparate da loro, cibatevi del retrogame e coniugatelo con la tecnica moderna, non fate uscire i videogame prima del tempo e, in definitiva, comrpomettetevi, RISCHIATE!**