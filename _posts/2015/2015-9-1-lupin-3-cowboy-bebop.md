---
title: "Lupin III e Cowboy Bebop"
last_modified_at: 2017-03-9
categories: [2015]
excerpt: "Questo post rende esplicito un profondissimo debito: quello nei confronti del Giappone, inteso soprattutto con la relativa pop culture animata e videogiocosa..."
tags: 
   - animazione
header:  
  image:  images/lupin-3-cowboy-bebop.jpg
  teaser: images/Teaser-lupin-3-cowboy-bebop.jpg
ads: false
published: true
comments: true
---

Il fantastico artwork qui sopra è del bravissimo [Ron Chan](https://www.ronchan.net/)
{: .notice--info}

Questo post rende esplicito un profondissimo debito: quello nei confronti del Giappone, inteso soprattutto con la relativa pop culture animata e videogiocosa...

<small>(Se tanto mi da tanto, il rapporto Grecia - Germania non dev'essere troppo diverso.)</small>

Partiamo dal principio, e quindi da lui:

<iframe width="560" height="315" src="https://www.youtube.com/embed/FRlDTREGFNM" frameborder="0" allowfullscreen></iframe>

**Lupin III fu con ogni probabilità il mio primo anime in assoluto. Forse il mio primissimo cartone animato.**

Sicuramente, è il primo cartone di cui ho memoria e, a detta dei miei genitori, lo guardavo ancor prima di camminare o proferire parola!

Certo, qualche anno dopo sarei stato investito dal fenomeno [_**Dragon Ball**_](/2013/dragon-ball-in-italia/), quello che per noi altri nati tra la fine degli anni '80 e l'inizio dei '90 è assurto a tutti gli effetti una sorta di credo religioso, accompagnato da tantissimi annessi e connessi mediasettari del caso (tipo un certo [Johnny](/2014/orange-road-e-quasi-magia-Johnny-recensione/)) ma tutto, almeno nel mio caso, era partito con Lupin, per poi cristallizzarsi, ed in un certo senso esplodere, con Cowboy Bebop, ragion per cui non riesco a non parlare di entrambi in questo post:

<iframe width="560" height="315" src="https://www.youtube.com/embed/Aw3fN3OPk3A" frameborder="0" allowfullscreen></iframe>

Ora: a me è sempre parso evidente come Lupin III stesse a Cowboy Bebop come Socrate stava a Platone.

Cowboy Bebop è con ogni probabilità uno degli Anime più belli mai concepiti, diretto figlio di tutto ciò che Lupin era stato in precedenza, con un'importante caratteristica: l'averne trascritto i silenzi, psicoanalizzato i suoi (pur diversi) protagonisti.

**Perché non è vero che il cast di Lupin fosse poco profondo, o meglio lo era per precisa scelta e volontà:** ma in tante espressioni e sguardi si poteva intravedere e intuire che sotto ci sarebbe stato davvero molto, moltissmo da raccontare.

Anzi, modifico un pochino quanto detto sopra: **Cowboy Bebop è uno dei prodotti d'animazione, nonché serial televisivi più belli mai concepiti in senso lato.**

Il che tuttavia mi porta a chiedermi: **se io non fossi stato quel bimbo sul seggiolone che si sciroppava puntualmente le sue belle puntate di Lupin, avrei poi ugualmente amato tanto Cowboy Bebop nei miei 10-11 anni ?**

E, proseguendo su questo andazzo, quanto del mio amore per il noir e -conseguentemente- per il cyberpunk è condizionato dall'influenza che questi due hanno esercitato su di me ?

E che dire poi di jazz, poliziotteschi anni '70 all'italiana, heist movie (o caper che dir si voglia), femme fatale, viaggi intorno al mondo e tutta quella compagnia cantante lì ?

Pure i samurai!

<figure>
	<img src='https://2.bp.blogspot.com/-sHaVrwWkH-g/VeVy2uuR3wI/AAAAAAAAMXQ/O670q2hRsaU/s1600/goemon.jpg' alt='Goemon'>
</figure>

Oppure pistoleri _bassisti carismatici_, per citare [il mitico Doc Manhattan](https://docmanhattan.blogspot.it/2014/01/i-10-piu-grandi-bassisti-carismatici-di-sempre.html)

<figure>
	<img src='https://4.bp.blogspot.com/-bkOclJS-23k/VeVzNTRt5PI/AAAAAAAAMXY/9JLtv5GHyhg/s1600/Jigen_4969.jpg' alt='Jigen'>
</figure>

O Miyazaki!

<figure>
	<img src='https://pad.mymovies.it/filmclub/2007/06/028/locandina.jpg' alt='Cagliostro'>
</figure>

**Se ci penso, in quasi ogni cosa che mi piace esiste un frammento che almeno in minima parte riconduce a Lupin.**

Una lunga e variegata strada che passa da _City Hunter_ a _One Piece_, dal seinen allo shonen con una nonchalanche del tutto propria al Lupin personaggio.