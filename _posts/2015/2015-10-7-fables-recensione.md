---
title: Fables [Recensione]
last_modified_at: null
categories: [2015]
excerpt: "Prima di tutto Fables è di gran lunga uno dei più bei fumetti che io abbia mai letto in senso lato."
tags: 
   - recensioni
   - fumetti
header:  
  image:  images/fables.jpg
  teaser: images/teaserfables.jpg
published: true
comments: true
---
Prima di tutto **Fables è di gran lunga uno dei più bei fumetti che io abbia mai letto in senso lato.**

Me lo sono pappato in due settimane, all'incirca, e non parliamo di un'opera avara di pagine (150 albi per 22 Volumi) e anzi, considerando proprio la sua massiccia produzione seriale posso senza dubbio metterlo tra i migliori del proprio "sport".

Mi spiego:

## Si spiega

**Fables è idealmente la perfetta fusione tra lo spirito di Sandman e X-Men**, vale a dire il mio fumetto "d'autore" preferito ed il serial-comic "commerciale" che ho storicamente apprezzato di più.

**La difficile, quasi impossibile fusione tra ricercata complessità "adulta" e "sonorità" pop al limite della telenovela.**

In pratica, _Stairway to Heaven_ (e scusate se è poco)

## Setting

Avrete tutti presente la situazione israeliana, in modo più o meno dettagliato.

Bene: immaginatevi se nei panni d'Israele ci fosse **l'intera comunità fiabesca proveniente dal folklore di ogni umana cultura**, una comunità costretta ad un esilio millenario e incognito, concentrato in un quartiere di New York.

_Got the picture ?_ 

No perché, a grandi linee, questo è quello che s'è inventato **Bill Willingham.**

## Cast e Situazioni

<figure>
<img src="https://3.bp.blogspot.com/-UkKq62EWH6s/VhVytZWctsI/AAAAAAAAMyU/JzVheTYppOo/s1600/fables2.jpg" alt="Fables recensione">
</figure>

L'idea di avere a che fare con un **Lupo Cattivo** talvolta negli umani panni (parecchio _wolverinici_) del **detective, Biancaneve amministratrice frustrata** (anche per colpa della cara sorellina...), **Principe Azzurro puttaniere** occasionalmente prestato alla politica (gli mancano giusto le televisioni), **Cenerentola splendida femme fatale** (assolutamente la mia "principessa" preferita quaggiù) e via _fiabando_ è quel che si dice geniale:

Personaggi **consapevoli dei millenni sulle proprie spalle ma pur sempre umani** (anche se non sempre letteralmente parlando) problematici, squisitamente moderni. 

## Tutto bello ?

<figure>
<img src="https://4.bp.blogspot.com/-0-2H11Ejhas/VhV1tNrjlxI/AAAAAAAAMys/0P5PJDKI1Ho/s1600/fly.jpg" alt="Fables fly">
<figcaption>Se non lo avete letto non ci crederete mai, ma lui è uno dei personaggi più belli della storia del fumetto TUTTO.</figcaption>
</figure>

**Alcune saghe sono decisamente più deboli di altre**, o vengono sfruttate male, inoltre troppo spesso molti personaggi vengono dimenticati qua e la man mano che il cast va allargandosi... insomma, volendola farla breve **in Fables sono presenti tutti i classici problemi derivanti dalla propria inaspettata longevità:**

Leggendolo **è abbastanza chiaro come all'origine non fosse pensato come un fumetto che si sarebbe protratto per la bellezza di tredici anni** (iniziato nel 2002 e terminato lo scorso luglio), e penso che quanto scritto sopra risulti un po' il dazio da pagare per questo successo.

## Once Upon A Plagio ?

<figure>
<img src="https://1.bp.blogspot.com/-uN0Bs5l9_Bs/VhVzyCznAwI/AAAAAAAAMyg/XiwEiYpL0nw/s1600/lana%2Bparilla.jpg" alt="Once Upon A Time ha plagiato Fables?
">
<figcaption>(lei comunque può plagiare me quando vuole)</figcaption>
</figure>

La serie _Once Upon A Time_ ha plagiato Fables?

Allora, **_Once Upon A Time_ può assolutamente sembrare uno scimmiottamento di quanto scritto dal buon Bill Willingham nelle pagine di Fables** (per quanto [lui stesso](https://www.comicbookresources.com/?page=article&id=35737) tenda a minimizzare e allontanare la polemica).

Forse **non ci sono gli estremi del plagio**, del _rip off_, ma di sicuro **delle lampanti influenze concettuali** (prontamente edulcorate per esigenze televisive) della serie ABC direi siano sotto gli occhi di tutti.

E intendiamoci: **io OUAT l'ho visto ben prima di leggere questo fumetto**, e a dirla tutta ho anche apprezzato moltissimo la prima stagione (e Lana Parrilla), ma beh...il concept è sempre quello, diciamo solo che **tra i due è progressivamente andata creandosi l'abissale differenza che passa tra Elvis e Bobby Solo, tanto per capirci.**

Dovessi rispolverare _Once_, ne parlerò più approfonditamente in un articolo dedicato.

## Conclusioni

<figure>
<img src="https://3.bp.blogspot.com/-ATSHLcuF2H4/VhV6Zw0ReHI/AAAAAAAAMy4/6rnGenoFlJI/s1600/DC-Comic-Team-TV-Shows-Fables.jpg" alt="Fables recensione">
</figure>

_Fables_ mi è piaciuto davvero tanto.

Non sempre allo stesso livello d'intensità, anche con qualche brusco calo, ammettiamolo, specie nelle battute finali...ma in definitiva, **ha saputo chiudersi in modo così amabile, affettuoso e colmo d'ironica fantasia che non posso non promuoverlo nel complesso.**

Faccio lo stronzone lapidario:

Una fase iniziale spettacolare, una parte centrale altalenante e un finale che mostrava un po' i segni "dell'età", ma **nulla che possa davvero intaccare lo splendore narrativo portato in scena da Willingham e dai suoi Personaggi.**