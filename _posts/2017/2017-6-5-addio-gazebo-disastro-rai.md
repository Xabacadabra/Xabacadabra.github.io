---
title: "Addio Gazebo: un disastro per la RAI"
last_modified_at: null
categories: [2017]
excerpt: "Diego in arte Zoro e tutta la sua ciurma passano a La7, e così il servizio pubblico perde una delle sue realtà più importanti."
tags:
  - politica
  - xabologia
  - spettacolo
header:  
  image:  images/gazebo.jpg
  teaser: images/teasergazebo.jpg
published: true
comments: true
---

**Diego "in arte Zoro" e tutta la sua ciurma passano a La7**, e così il servizio pubblico perde una delle sue realtà più importanti.

## La Querela di Alfano

Per quanto mi riguarda **la nota più dolente**, triste e sconfortante dell'abbandono è legata **al silenzio successivo all'azione legale dell'attuale Ministro degli Esteri.**

<blockquote class="twitter-tweet" data-lang="it"><p lang="und" dir="ltr"><a href="https://t.co/ucAfsCrRc7">pic.twitter.com/ucAfsCrRc7</a></p>&mdash; Gazebo (@welikechopin) <a href="https://twitter.com/welikechopin/status/865986419906547712">20 maggio 2017</a></blockquote>
<script async src="//platform.twitter.com/widgets.js" charset="utf-8"></script>

Ecco. 

Io da spettatore, da _cittadino italiano_ **n'azienda che non fa quadrato attorno ad un proprio "prodotto"** (o per meglio dire attorno ai propri <u>dipendenti</u>) per non urtare l'animo di uno che è stato _"ministro di tutto"_ [cit] e vanta più capelli che elettori, non la posso seriamente considerare "cosa pubblica".

## L'importanza di Gazebo

Forse a Viale Mazzini non ce ne si è resi pienamente conto, **non si pesa bene l'importanza di un programma "low cost"** che racconta storie e luoghi tanto scomodi in modi così innovativi e al passo coi tempi digitali.

Soprattutto, dell'essere **forse "tifosi", ma mai ultrà**: 

si veda a titolo d'esempio l'ultima puntata, con la discussione tra Diego ed il contadino del centro Italia in preda a sfoghi razzisti e "nostalgie" pericolose, magari deprecabili (loro), ma che non per questo devono **farci scordare che provengono da un essere umano esasperato, non da un mostro-zimbello.**

E nel clima da derby perenne, da insulto facile (e gratuito) proveniente da ogni schieramento in campo, **questa forma di rispetto per me ha un valore immenso.**

## La mossa d'Egitto

Dall'altro lato, si segnala **il colpo da maestro di Urbano Cairo** partito col passaggio La7 di **Andrea Salerno**, culminato in un matrimonio quasi logico: 

Il _totem_ **Marco Damilano**, palinsesto, budget e temi di fondo della rete s'incastrano alla perfezione con la cifra gazebica:

Negli ultimi anni **La7 è diventata praticamente una rete _All News_ a sfondo politico**, con (altalenanti) talk show ed **ottime inchieste** (chiedere a Formigli), praticamente _il pane_ di Diego Bianchi & Soci, che non a caso vantano già numerose incursioni alla corte di sua maestà **Enrico Mentana**.

## Commento

<blockquote class="twitter-video" data-lang="it"><p lang="it" dir="ltr">&quot;Che fine hanno fatto quelli di <a href="https://twitter.com/hashtag/Gazebo?src=hash">#Gazebo</a>?&quot; <a href="https://t.co/LkDIlY6qiJ">pic.twitter.com/LkDIlY6qiJ</a></p>&mdash; Gazebo (@welikechopin) <a href="https://twitter.com/welikechopin/status/865865150808674304">20 maggio 2017</a></blockquote>
<script async src="//platform.twitter.com/widgets.js" charset="utf-8"></script>

Circa [**quattro anni fa** scrivevo da queste parti](/2013/gazebo/) che _"Gazebo mi ha fatto tornare a guardare la televisione"_

La cosa importa perché, ovviamente, **col tempo questo è diventato vero per un numero sempre crescente di persone** e per me in particolar modo un buon motivo per **guardare la RAI** la stessa che ho sempre cercato un minimo di difendere, almeno nel mio piccolo, sopratutto sponda RAI3.

> Perché Gazebo è in una botta sola la salvezza di TV, twitter, satira e approfondimento politico in Italia.

E sono certo che lo sarà ancora, nella sua nuova squadra, e questo mi rende molto felice.

Che la TV di Stato perda quella che era la sua punta di diamante...ecco, quello un po' di malinconia me la mette.