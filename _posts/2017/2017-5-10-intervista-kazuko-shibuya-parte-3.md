---
layout: article
title: "Intervista a Kazuko Shibuya [Parte 1]"
modified: null
categories: [2017]
excerpt: "Sapevate che la pixel art di molti classici Final Fantasy si deve al lavoro di una dolce fanciulla ? Conosciamo meglio l'unica donna dell'originale staff di Final Fantasy, sin dal 1986!"
tags:
  - videogiochi
  - interviste
image: 
  feature: intervista-kazuko-shibuya.jpg
  teaser: teaser-intervista-kazuko-shibuya.jpg
  thumb: 
published: false
comments: true
---

### [Prima Parte]()

Quest'IMMENSA intervista è stata realizzata da [4gamer](http://www.4gamer.net/games/064/G006480/20130227073/) nel 2013, ed originariamente tradotta in inglese dall'ottimo [**Shmuplations**](http://shmuplations.com/kazukoshibuya/).
{:.notice-info}

## Disegnando Mostri con l' "Amano Touch"

**Una delle cose più celebri che ha realizzato per _Final Fantasy_ è stata la grafica dell'introduzione. All'epoca, penso che molte persone rimasero colpite da quella scena: "ma allora i videogiochi possono avere anche questo tipo di presentazione..." di chi è stata l'idea dell' _opening_ ?**

Credo di Sakaguchi o Tanaka. "Quando attraversano il ponte, voglio un'immagine di cut-scene." Ma ricordo che non avevamo abbastanza memoria a disposizione per realizzare un'intera immagine come quella, e impazzimmo per trovare il modo di rappresentarla. Alla fine abbiamo optato per  una decisa economia: la parte superiore dell'immagine  la lasciammo vuota,  mentre "livellammo"  molti sprite uguali per le colline e l'oeano.

**Cosa intende dire con "livellammo" ?**

Intendo dire che disegnai un singolo sprite, per poi ripeterlo ancora e ancora in una linea. Se volevamo creare un certo accento nello scenario, prima capovolgevamo lo sprite. [risate] Come ulteriore contromisura per economizzare sullo spazio a disposizione, realizzammo la scena in primo piano completamente in nero, rappresentando solo la collina e i personaggi lì sopra.

<figure>
<img src='http://shmuplations.com/wp-content/uploads/2014/02/ffopening.png' alt='final-fantasy-opening>
<figcaption>L'introduzione di Final Fantasy</figcaption>
</figure>

**Eppure in ogni caso quelle silhouette sono bellissime. Si può notare il mantello mosso dal vento, o l'orlo della veste del mago.**

Sì, anche vedendola oggi, posso determinare chi si trova dove. Lavorare con mezzi tanto limitati si rivelò una buona cosa per me. [^limiti] [risate] Penso di aver avuto vent'anni quando l'ho disegnata.

[^limiti]: Questo discorso torna spesso fuori: qualche vecchio lettore di Xaba Cadabra forse ricorderà un discorso analogo che partiva da Nobuo Uematsu, compositore storico della serie.

**Impressionante! Ed è stata anche la responsabile della pixel art?**

Sì, anche se il design originale dei personaggi si deve a [Koichi Ishii](https://en.wikipedia.org/wiki/Koichi_Ishii).

**Da quanto ho capito, il processo grafico dietro a Final Fantasy vedeva Amano alla creazione delle illustrazioni per i concept, quindi Ishii le utilizzava  come base per un design più vicino a qualcosa che lei avrebbe potuto usare nel pixel artwork vero e proprio.**

In realtà le illustrazioni di Amano furono utilizzate solo come concept art. I personaggi che furono utilizzati nel gioco sono stati creati prima da noi. Ma Amano ha disegnato alcuni dei mostri. I suoi disegni erano in bianco e nero però. [risate]

**Quindi lei ha tentato di replicare i mostri di Amano il più fedelmente possibile per il gioco, ma le scelte per la colorazione dipesero dal suo giudizio ?**

Beh, credo si possa definire "giudizio", ma la palette del Famicon era limitata, quindi facevi quel che potevi con le combinazioni di colori disponibili. [risate] Inoltre, parecchi altri mostri furono concepiti da altri membri dello staff, inclusa me.

**Oh, ha disegnato anche dei mostri!**

Già. I miei disegni avevano qualcosa del "tocco di Amano" all'epoca. Spesi una marea di tempo a studiare la sua arte.

<figure>
<img src='http://shmuplations.com/wp-content/uploads/2014/02/Amano_FF1_Golem.gif' alt='final-fantasy-golem>
<figcaption>Illustrazione del Golem di Yoshitaka Amano</figcaption>
</figure>

**A proposito, ha qualche aneddoto interessante riguardo lo sviluppo di _Final Fantasy I_?**

Durante la realizzazione di _Final Fantasy_ non avevamo molti membri nello staff. Lo sviluppo durò meno di un anno, e sembrò volare via in un attimo. Ricordo quanto fossimo tutti eccitati quando i disegni di Amano arrivarono all'ufficio. Vedemmo l'illustrazione dove il gigante estende la sua mano, e galvanizzò tutti quanti.

## Sequel: Famicon, Gameboy, Super Famicon

**Con FFII e FFIII lo staff Square crebbe di numero,  lei continuò ad aiutare in altri ruoli oltre al design di mostri e personaggi ?**

Molte persone aiutarono nel design dei mostri, ma solo io e un altra persona realizzammo tutti i lavori grafici dei giochi. Ai tempi del terzo _Final Fantasy_ avevamo qualche persona in più, mi sembra.

**Quindi fu ancora una volta un team molto piccolo che lavorò a FFII**

Già. Lavoravamo tutti in una stanza più o meno di queste dimensioni. [13 metri quadrati]

**Davvero ? Così piccola?**

Sì. I due programmatori avevano le loro scrivanie contro la finestra, e in quella nel mezzo della stanza sedevano Sakaguchi, Tanaka e Kawazu. Io sedevo di fronte a un muro, e non c'erano cassetti nelle nostre scrivanie, solo un paio di tavoli da sala conferenze. Lì è dove realizzai tutto il mio lavoro. Alzavo la mano esclamando "Sakaguchi-saaaan" e lui arrivava. [risate]

**Non avevo realizzato che lavoraste in una stanza tanto piccola per il sviluppo di FFII**

Era troppo piccola, quindi finivamo sempre per litigare! [risate] I programmatori e i tre in mezzo finivano spesso per dirsele quattro...[risate]

<figure>
<img src='http://shmuplations.com/wp-content/uploads/2014/02/square1986.jpg' alt='final-fantasy-staff>
<figcaption>Lo staff Square nel 1986.</figcaption>
</figure>

**Dovevate essere tutti nel bel mezzo dei vostri vent'anni! Pieni d'energia e vigore!**

Sì, e per lo stesso motivo, eravamo tutti molto seri riguardo il nostro lavoro.

**Giochi come questi, realizzati con la dedizione di tutti,  sono quelli che non hanno perso il loro fascino dopo tutti questi anni. La Square continuò con FFIII, e con lui sembrò volesse alzare il tiro dello standard della serie**

Con FFIII realizzai mostri, sfondi dei combattimenti e le mappe.
I mostri in FFIII furono un vero dramma. I disegni di Amano erano pieni di colori e noi non avevamo molta memoria a disposizione, quindi lottai per trovare una resa adeguata.

**C'era un mostro che le ha dato particolarmente filo da torcere?**

L'ultimo boss, _Kurayami no Kumo_ (Cloud of Darkness). Se osservate le illustrazioni originali di Amano, noterete che lei è in piedi rivolta di fronte a voi. Ma tradurre quella posa nello schermo non avrebbe avuto molto senso nello spazio orizzontale del combattimento, e non sarebbe sembrato un boss finale appropriato. Finii per realizzare un grosso "remix" per donarle l'adeguata maestosità.

<figure>
<img src='http://shmuplations.com/wp-content/uploads/2014/02/amano-cloudofdarkness.jpg' alt='cloud-of-darkness-amano>
<figcaption>Concept originale di Yoshitaka Amano per Cloud of Darkness</figcaption>
</figure>

<figure>
<img src='http://shmuplations.com/wp-content/uploads/2014/02/ff3-finalbattle01.png' alt='cloud-of-darkness-shibuya>
<figcaption>Resa in-game di Cloud of Darkness realizzata dalla Shibuya</figcaption>
</figure>

**Anche se ne ha mostrato solo la metà superiore, lo stile rievoca decisamente quello di Amano**

In FFIII dovetti ridisegnare personalmente molti mostri in questo modo. Di quelli grandi come [Gaurda](http://static1.wikia.nocookie.net/__cb20120604124411/finalfantasy/images/0/03/Garuda_Amano.jpg) e [Hein](http://static4.wikia.nocookie.net/__cb20120604122640/finalfantasy/images/4/43/Amano_Hein.jpg) prendevo le immagini inviate da Amano, le inserivo in una griglia pixel tentando di risistemarli il meglio che potevo.

**Ah, non sapevo avesse fatto quel genere di lavoro. Dopo FFIII, uscì su Game Boy _Seiken Densetsu_** [^seiken]

[^seiken]: noto in Europa come Mystic Quest e Final Fantasy Adventure negli Stati Uniti, è in realtà il primo episodio della celebre serie che dal successivo capitolo prenderà il nome di Secret of Mana in occidente

Anche quello ebbe uno staff piuttosto piccolo. Ishii, Kitase, due programmatori, un graphic designer (io) ed un altro planner.

**Dalla prospettiva di un profano, lavorare al design per il Game Boy parebbe parecchio difficoltoso. C'erano più limiti grafici rispetto al Famicon, e la palette era solo in bianco e nero**

In realtà, lavorare al Game Boy fu più facile. Lavorare in bianco e nero è più facile che fare decisioni in merito ai colori.  Hai solo bianco, nero e tre gradienti. Trovo spesso più difficile lavorare con il colore, quando inizi a pensare a tutte le possibilità che ti offre.

**Interessante! Stando nel periodo, _Final Fantasy IV_ fu rilasciato più o meno contemporaneamente a _Seiken Densetsu_. Lavorò anche a quel gioco ?**

Sì. Non lavorai direttamente ai dati del gioco, ma realizzai i _nitoushin_ [^nitoushin] per l'illustrazione dei personaggi.

[^nitoushin]: è un termine giapponese che indica illustrazioni in cui testa e corpo dei personaggi posseggono le medesime dimensioni: <a href='http://dic.pixiv.net/a/2頭身'>esempio</a>

**Come i personaggi allineati nella cover art del Super Famicon?**

Sì. Ho disegnato le illustrazioni su cui sono basati. All'esibizione per il venticinquesimo anniversario di _Final Fantasy_, ho presentato il mio sketchbook contenente parecchi nitoushin di _Final Fantasy IV_.

<figure>
<img src='http://www.hellandheavennet.com/files/final-fantasy-4/box-snes-jp-1.jpg' alt='final-fantasy-iv-cover-art>
<figcaption>Box giapponese di Final Fantasy IV</figcaption>
</figure>

**Il suo sketchbook?**

Sì, disegni fatti a mano con gli acquarelli. Non c'era Photoshop all'epoca. [risate] Un'altra mia mansione per FFIV fu quella d'interagire con Amano. Lavoravo con lui sin da FFII, quindi ho continuato a svolgere quel ruolo.

**Quindi lei era il punto di contatto di Amano nella Square?**

Mi spiegava cose del tipo "questo personaggio dovrebbe essere così" eccetera. Era un lavoro semplice per me, e credo anche per lui. Lavoriamo seguendo lo stesso metodo tuttoggi, in effetti.

<figure>
<img src='http://shmuplations.com/wp-content/uploads/2014/02/shibuyasketchbook.jpg' alt='final-fantasy-iv-cover-art'>
<figcaption>Lo sketchbook della Shibuya mostrato durante le celebrazioni per il 25° anniversario di Final Fantasy.</figcaption>
</figure>

## Romancing SaGa e Tomomi Kobayashi

**Lei è stata coinvolta anche nello sviluppo della serie Famicon _Romancing SaGa_. Ha lavorato in tutti i giochi?**

No, solo ai capitoli I e III. Dopo il primo _Romancing SaGa_, sono tornata a lavorare su _Final Fantasy_, quindi  non lavorai al suo sequel. Accidenti, sono stata davvero per tutta la Square...non penso ci fosse nessun altro che andasse ovunque come me!

**Riguardo _Romancing SaGa_, lei ha lavorato ai personaggi. Al posto di Yoshitaka Amano, che lavorava ai concept dei personaggi di _Final Fantasy_, qui ha trovato Tomomi Kobayashi. Realizzando gli elementi grafici del gioco, ha trovato delle differenze sostanziali tra i due artisti ?**

Me lo chiedono spesso ma no, non particolarmente. Con i mostri in _Final Fantasy_, spendevo un sacco di tempo ad osservare le opere di Amano, quindi la grafica di _Final Fantasy_ è venuta fuori così. Con _Romancing SaGa_ ho lavorato a stretto contatto con Tomomi, e mi sono potuta rivolgere a lei mentre disegnavo. Quindi _Romancing SaGa_ si mostra naturalmente così. [risate]

<figure>
<img src='http://shmuplations.com/wp-content/uploads/2014/02/shibuyatomomi.jpg' alt='romancing-saga'>
<figcaption>Il team di Romancing SaGa nel 2013. Da sinistra: Kazuko Shibuya (designer), Tomomi Kobayashi (artist), Kenji Ito (musica), Akitoshi Kawazu (director) e Masanori Ishikawa (producer di Emperor's Saga)</figcaption>
</figure>

**A proposito, prima spiegava che ha creato i personaggi di _Final Fantasy_ prima dei concept di Amano. Con _SaGa Frontier_ cosa arrivò prima: le illustrazioni di Tomomi, o i suoi character design?**

Questa volta Tomomi arrivò prima. Sai, per il Final Fantasy originale erano previsti un sacco di personaggi senza nome: Guerriero, Ladro eccetera.  Ma con il mondo pensato da Akitoshi Kawazu per Romancing SaGa, ciascun personaggio aveva un nome  e un background dettagliato, quindi a Tomomi fu chiesto di realizzare tutti i concept prima che noi cominciassimo a fare qualcosa. Visitavo Tomomi a casa sua parlando del suo stile artistico, quindi portavo le illustrazioni che faceva al resto del team. Visto che avevo già lavorato con Amano in questo modo, l'ho fatto anche con Tomomi. Realizzai ancora una volta le grafiche dei personaggi nel gioco, ma io e Tomomi andavamo veramente d'accordo e la cosa ha rafforzato il mio interesse personale per il lavoro.

**Uao, è sorprendente quante cose ha fatto nella Square**

Aldilà del disegno, quel tipo di comunicazione rappresentava la mia specialità [risate]

**I giochi seguenti per cui lavorò sono FFV e FFVI. Con la memoria delle cartucce SFC in espansione, aumentò parimenti il livello d'espressività che i videogiochi Square potevano raggiungere. FFIV fu una ROM da 8mb, FFV da 16mb e FFVI una da 24mb. C'erano pubblicità che enfatizzavano la cosa rimarcando il fascino della "EXPANDED MEMORY!", ma sembrò davvero che i giochi della Square avessero fatto un passo avanti sia graficamente che contenutisticamente parlando.** 

Vero. Ricordo un'intervista per una rivista con Sakaguchi parlando di FFV dove dicevo, con una certa esasperazione "Ci sono troppi _job_!!!!" [risate] Per un anno tutto quello che ho fatto è stato realizzare la grafica di quei job [^job].

[^job]: il peculiare Job-system di FFV prevedeva una marea di classi (o job, appunto) diverse, con relativi sprite

**C'erano cinque personaggi per FFV, e più di venti job diversi. Quindi, se ha dovuto creare la grafica per ciascuno di loro, dovrebbe averne realizzati più di 100...davvero ne ha fatti così tanti ?**

C'erano due di noi a lavorare ai _job_, ma dovevamo fare ogni singolo elemento, design incluso. Fu estremamente difficile.

Più in la -dopo che FFVI venne terminato, in realtà - Kawazu mi chiese di lavorare alla grafica dei personaggi di _Romancing SaGa 3_.

**Dopodiché le serie _Final Fantasy_ e SaGa continuarono entrambe su Playstation.**

Lavorai a _SaGa Frontier_ e _SaGa Frontier 2_, con lo stesso staff che realizzò _Romancing SaGa 3_.

**Virando sul nuovo sistema Playstation, cambiò qualcosa anche a livello di sviluppo?**

Per _SaGa Frontier_ usai alcuni editori di grafica 3D e realizzai alcuni modelli io stessa. Creavo l'animazione basica e i pre-render in questo modo, quindi li ritoccavo con un po' di lavoro sui pixel.

<figure>
<img src='http://shmuplations.com/wp-content/uploads/2014/02/saga3.png' alt='saga-frontier-3'>
<figcaption>Splendido esempio di pixel art in SaGa Frontier 3</figcaption>
</figure>

**Oh, non sapevo che lei facesse anche modellazione 3D. Pensavo erroneamente che lavorasse solo ai pixel, senza coinvolgimenti nella terza dimensione**

Qualsiasi cosa potessi fare, la facevo. Ovviamente non sono familiare con gli ultimi, aggiornati editor di grafica 3D odierni, ma ho un'approfondita conoscenza teorica in merito alla grafica 3D, e quell'esperienza continua ad aiutarmi tuttoggi.

**Parlando d'esperienza, quando vedo la danza della vittoria "banzai!" dei personaggi di _Final Fantasy_, o le pose da "danza" dei personaggi di _Romancing SaGa_ durante i combattimenti trovo che la sua esperienza nell'animazione le abbia sicuramente giovato. L'ha portata a creare personaggi mirabili e convincenti nonostante i limiti di frame per le animazioni**

Sì, senz'altro la mia esperienza come animatrice è stata indispensabile per me.

**Mi piace particolarmente quel personaggio di _Romancing SaGa_ che compie una giravolta e si mette in posa**

Quel movimento è stato creato da uno dei planner. Voleva una posa che coinvolgesse un calcio o simili, ma alla fine sembrava che il personaggio stesse girando su se stesso. [risate]

**Un incidente fortunato! Gira in modo così bello, ne rimasi veramente impressionato. Interessante che sia venuto fuori così...**

All'epoca eravamo tutti molto bravi a fare di necessità virtù. [risate]

**Dopo SaGa Frontier 2 ha lavorato come graphic director per Blue Wing Blitz per Wonderswan, ma dopodiché abbiamo iniziato a veder apparire meno il suo nome nei giochi Square**

Ho continuato a lavorare alla Square, ma iniziai a realizzare meno lavori grafici. Dopo quello ho dato una mano per FFIX.

**Cioè?**

FFIX è stato sviluppato alle Hawaii. Un giorno, appena tornata da una vacanza, sono tornata in ufficio e ho ricevuto una mail di una sola riga da parte di un mio collega: "Vuoi venire a New York e nelle Hawaii gratis?" Domandai cosa intendesse, e in risposta ottenni un'altra criptica mail di una frase "Chiedi a ____ nel dipartimento ___" [risate] [^aneddoto]

[^aneddoto]: la Shibuya non fa nomi!

**Ah! Ma questo non spiega un accidente! [risate]**

È il tipo di persona che era. [risate] Quindi mi dissero "In verità, Amano è di casa a New York al momento. Potresti incontrarti con lui, parlargli degli artwork per FFIX e poi portare i suoi disegni alle Hawaii?" [risate] Ero nel bel mezzo di altri progetti Square così dissi subito di sì, e mi ritrovai a New York il giorno seguente.

**Ha, sembra tutto così casuale**

Dal Giappone a New York, quindi alle Hawaii...l'ho fatto qualcosa come tre volte in due mesi. È stata una bella esperienza per me. Durante uno dei viaggi Amano era alle prese con un'esposizione a New York, e sono riuscita a presenziarla assieme a lui.

**Interessante. Non avevo la minima idea che fossero successe questo genere di cose durante lo sviluppo di FFIX!**

## Font e Menù

