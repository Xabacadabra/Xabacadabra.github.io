---
title: "Il Cinema non è all'altezza dei Videogiochi"
last_modified_at: null
categories: [2017]
excerpt: "Storicamente il Cinema è stato tutelato più o meno da tutta l'intellighenzia moderna, mentre solo in tempi recenti il videogame ha acquisito un minimo di dignità pubblicamente riconosciuta:..."
tags:
  - cinema
  - videogiochi
header:  
  image:  images/cinema-videogiochi.jpg
  teaser: images/teaser-cinema-videogiochi.jpg
published: true
comments: true
ads: false
toc: true
---

Per scongiurare il rischio di scatenare le ire di qualche cinefilo e/o ritrovarmi **Hideo Kojima** sotto casa, **preciso che adoro il cinema!** <small>(anche perché [questa sezione](/blog/tag/cinema/) non è stata creata mica per niente)</small> 

A dirla tutta, **sono un cinefilo tanto vorace da potermi giocare qualche partita nel campionato Tarantino pronosticando di piazzarmi almeno nei playoff**: 

In vita mia **ho visto letteralmente di tutto senza troppi pregiudizi o remore**, da Kubrick a svariati cinepanettoni, passando per Martin Scorsese, Sergio Leone, Akira Kurosawa ed _Il Silenzio dei Prosciutti_.

<iframe width="560" height="315" src="https://www.youtube.com/embed/NoRcAaN9Dsc" frameborder="0" allowfullscreen></iframe>

<small>CAPOLAVORO VERO</small>

Chiarito questo punto personale, passiamo al sodo:

## Il videogioco a pesci in faccia

Storicamente **il Cinema è stato tutelato più o meno da tutta l'_intellighenzia_ moderna, mentre solo in tempi recenti il videogame ha acquisito un minimo di dignità pubblicamente riconosciuta.** [^dignita]

[^dignita]: E ovviamente parlo a livello internazionale, in Italia stendiamo un velo abbastanza pietoso come al solito.

E buona parte dell'argomento di questo post, in effetti, verte anzitutto su questo concetto.

## Quanto fattura l'industria dei videogiochi ?

<figure>
<img src='https://www.nerdsrevenge.it/wp-content/uploads/2013/09/Marios-Coins.jpg' alt='super mario'>
</figure> 

Tralasciando questioni artistiche <small>(ci arriviamo tra un attimo)</small> e discutendo in termini ben più pragamatici, possiamo notare come [già nel 2015](https://www.ilpost.it/2015/06/21/vendite-videogiochi/) l'industria del videogame fatturasse **più di quella cinematografica e musicale messe assieme.**

Morale ? Piaccia o meno, oggigiorno i videogiochi non è che dominano il settore dell'intrattenimento..._lo tengono saldamente per le palle_.

Eppure, forse anche per via dei media d'informazione non proprio aggiornatissimi, **sembra persistere una certa sudditanza psicologica nei confronti del Cinema**, visto quasi sempre come un settore "Alto" rispetto a quello videoludico. 

Questo discorso l'ho già affrontato per massima parte [parlando del coinvolgimento del regista **Spike Lee** nella realizzazione di NBA 2K16.](/2015/come-spike-lee-rovino-nba-2k16/)

## Videogioco & Arte

<figure>
<img src='https://static2.gamespot.com/uploads/original/123/1239113/2526149-rez+hd.jpg' alt='rez'>
<figcaption>Rez, classe 2001, fu un avveniristico esperimento di Tetsuya Mizuguchi che poco aveva a che spartire con i videogame più tradizionali.</figcaption>
</figure>

Vecchio dibattito, **per me affatto scontato a dispetto di quanto appena scritto**...ma che non è il caso di trattare in questa sede: 

Per comodità, **specifico che in questo articolo alludo a determinati casi specifici, e non all'universo videoludico nella sua interezza**. 

In soldoni, non nominerò _Fifa, Pong, Pac-man, MMORPG_ o comunque titoli prevalentemente focalizzati sull'aspetto _"giocato"_: 

Come avrete intuito, m'interessano **quelli che hanno basato massima parte del loro successo sul proprio lato narrativo.**

E, giusto per non fare il solito retrogamer, parto con un esempio bello recente:

## Indiana Drake: L'esempio film di Uncharted

<figure>
<img src='https://upload.wikimedia.org/wikipedia/en/1/1a/Uncharted_4_box_artwork.jpg' alt='uncharted'>
</figure> 

La serie di **Nathan Drake** ha da sola saputo tenere in piedi un genere, quello dei **film d'avventura**, abbastanza bistrattato dalle grandi produzioni cinematografiche moderne, in genere rintanate in _brand_ sicuri e già collaudati. [^collaudati]

[^collaudati]: Senza scomodare remake, reboot e via dicendo: basti pensare ai vari Harry Potter, Hunger Games, Cinecomic...tutte trasposizioni di opere di sicuro successo, originariamente concepite per altri media.

Ma soprattutto, per molti aspetti, **gli Uncharted sono _già_ una serie di film incastonati in una splendida esperienza ludica**.

<iframe width="560" height="315" src="https://www.youtube.com/embed/_rOeDXkdDCQ" frameborder="0" allowfullscreen></iframe>

<small>(ovviamente spoiler come se piovesse eh)</small>

Prego notare: **non stiamo parlando di _Life is Strange_, _Heavy Rain_ o qualche altro caso "estremo"**, ma di un titolo in cui l'aspetto da "gioco giocato" ha un peso di tutto rispetto.

Da cui, la domanda:

## A che serve farci sopra un film ?

Tenendosi sull'esempio Uncharted, **lasciando quindi fuori trame ben più complicate da rendere in 120 minuti come quelle di un _Metal Gear Solid_**, perché sentire bisogno della trasposizione di **un'opera già fruibile al massimo delle sue potenzialità nella propria incarnazione originale ?**

E attenzione: è un quesito che non rivolgo a chi questi film li produce <small>(come detto non fatico ad indovinarne il senso commerciale)</small>, ma principalmente **è una domanda che pongo ai fan dei videogames che poi se li vanno a vedere.**

Anche perché sussistono alcuni rischi dettati da precedenti non proprio illustri...

## Adattamenti Brutti

<figure>
<img src='https://i.ytimg.com/vi/AcYnFadXYFo/maxresdefault.jpg' alt='super mario'>
</figure> 

_Max Payne_, _Silent Hill: Revelation_, _Hitman_, _Far Cry_, _Postal_, _Tekken_, _Street Fighter_, un _Resident Evil_ a caso...

Fate voi, davvero: **esempi beceri di film tratti da videogiochi si sprecano.**

## Adattamenti Inutili

<figure>
<img src='https://s-media-cache-ak0.pinimg.com/originals/b1/d7/f6/b1d7f6787c835ca6ceef2ada78a25e15.jpg' alt='piramidone'>
<figcaption>Giuro che il <u>primo</u> film di Silent Hill non l'ho trovato affatto male...però, confrontato con la serie originale, è senz'altro un'opera molto dimenticabile, banalotta e quindi fondamentalmente superflua</figcaption>
</figure>

Ma, anche volendo fare gli ottimisti e aspettarsi opere curate in modo certosino, con un buon budget, un gran cast e una cura per i dettagli rispettosa dell'originale...

Infondo, _a che serve?_

Voglio dire: avete presente _Kingsglaive_, il film-prequel di Final Fantasy XV realizzato in computer grafica ? <small>(se non sapete di che sto parlando, cliccate pure [qui](/2016/Kingsglaive-Final-Fantasy-XV-Recensione/))</small>

<figure>
<img src='https://xabacadabra.github.io/gallery/kingsglaive/2.jpg' alt='Kingsglaive-Final-Fantasy-XV'>
</figure> 

Ci terreste _davvero_ a vederne una nuova versione con **attori in carne ed ossa che ciarlano tra uno schermo verde e l'altro ?** [^gandalf]

[^gandalf]: Parlando di green screen, non mi stancherò mai di ripetere quanto il loro abuso sia una rovina del Cinema contemporaneo, e se pensate che stia esagerando <a href='https://www.theguardian.com/film/2013/nov/20/the-hobbit-gandalf-ian-mckellen-almost-quit-acting'>chiedete pure a Ian McKellen.</a>

Perché ecco, **oramai nella _current gen_ siamo sempre più prossimi a quel livello visuale lì.**

<iframe width="560" height="315" src="https://www.youtube.com/embed/1XOLX3Dbgqw" frameborder="0" allowfullscreen></iframe>

<small>(e francamente pure i trailer sono spesso più belli di quelli cinematografici, oramai)</small>

## Morale ?

<figure>
<img src='https://images.movieplayer.it/images/2016/12/22/assassins-creed-film-header-1280jpg-685176_1280w.jpg' alt='assassins-creed-film-header-1280jpg-685176_1280w'>
<figcaption>Questo non l'ho visto perché non sono nemmeno fan della serie videoludica, ma il fatto che sia stato accolto così male (per quel che vale l'opinione della critica) nonostante la presenza di sua maestà Michael Fassbender già la dice lunga.</figcaption>
</figure>

Il mio consiglio spassionato, come al solito, è volto all'**acquisto consapevole:**

Chiaro, ognuno coi suoi soldi ci fa quello che vuole (e ci mancherebbe altro), ma penso sia **una controsenso lamentarsi di pessimi adattamenti e correre alle prevendite non appena saltano fuori adattamenti di brand che ci stanno a cuore.**

Poi oh, Intendiamoci: 

**Non parlo da nessun pulpito, pure io ci sono caduto parecchie volte** (ancora non ho ben metabolizzato quella ciofeca atomica di _Silent Hill: Revelation 3D_), prendetelo come un memento da discorso collettivo, tipo impegno da alcolisti anonimi ✊️