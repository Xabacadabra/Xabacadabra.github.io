---
title: "Il Movimento Arturo di Gazebo: una riflessione seria"
modified: null
categories: [2017]
excerpt: "Senza fare eco a Pippo Civati, che pure ha scritto un post condivisibile (e furbo) la goliardata di Gazebo dimostra due fatti fondamentali:..."
tags:
  - politica
  - xabologia
  - spettacolo
header:  
  image:  images/movimento-arturo.jpg
  teaser: images/teaser-movimento-arturo.jpg
  thumb: null
published: true
comments: true
---

Per prima cosa, se non sapete cos'è il Movimento Arturo vi rimando a [questa puntata](https://www.raiplay.it/video/2017/02/Gazebo-Social-News-823e96cb-eec3-48e9-85c6-0ab4a90558a2.html) di Gazebo...altrimenti date un'occhiata a qualche quotidiano online, io non me la sento di fare troppi *spiegoni* nel merito.

## Constatazioni 

Senza fare eco a **Pippo Civati**, che pure ha scritto [un post condivisibile](https://t.co/AqhBDZ9qFs) (e furbo) la goliardata di Gazebo dimostra due fatti fondamentali:

 1. Lo spazio a sinistra c'è. **Sul serio**, ve lo posso confermare (vedi più sotto): **la gente con voglia di politica e partecipazione esiste ancora**;
 2. Internet e l'intrattenimento non sono più solo possibili strumenti di propaganda, **sono effettivamente la Politica tutta intera.**

E sì, il **Movimento 5 Stelle** (ma pure Trump) su questo punto già ci aveva detto qualcosa...potremmo chiamarlo *effetto Waldo*, se vogliamo, per chi segue la splendida serie-tv Black Mirror.

## La comunicazione è cambiata

E la tentazione di portare **il puro cazzeggio disorganizzato al passo successivo**, cioè ad una sorta di "satira di controllo" con dietro un impegno sociale più o meno programmato, esiste. 

Forse viene naturale. 

E a me, **sta cosa spaventa.**

Intendiamoci: la capisco, perché anche io le (rare) volte in cui si torna alle urne mi sento in un vicolo cieco, e l'idea di *"spazzare via tutto"* puntando su qualcosa di nuovo, che coinvolga pure noi altri "gente dal basso", si fa sentire:

**Il Movimento 5 Stelle delle origini mi affascinò proprio per questi motivi**, anche se mi ha sempre lasciato perplesso (e vagamente nauseato) per tutti gli altri (per chi si ricorda, un paio di anni fa ne discutemmo un pochetto nei commenti [qui](/2015/hashtag-iononleggorepubblica-e-una-stronzata/)).

## Delegare

In realtà io **ho sempre voluto la Politica più antipatica.** 

I **Partiti**. 

I **Politici di professione.**

Pure i **finanziamenti pubblici**! (!!!)

Ma, molto banalmente, **non le nostre forze politiche:** 

Da circa 14 anni sogno **realtà composte da persone affidabili, competenti, fondamentalmente oneste senza per questo essere giustizialiste, che offrano una formazione e una forte rilevanza alla base ma un potere ben centrale nella propria Direzione <small>(non il singolo leader)</small>, e con la possibilità concreta di vincere senza troppi compromessi.** <small>(un po' sono inevitabili, ma diciamo che alcuni risultano meno gravi di altri)</small>

Sogno **pochi slogan e poche tifoserie**, niente parolacce e insulti, ma una realtà che contempli (laddove dovesse essere necessario) scontri accesi su temi concreti ed importanti.

Non m'interessano **soluzioni semplici a problemi complessi, preferisco scelte impopolari figlie di un programma e di un ragionamento coerente con la propria visione del mondo, un piano che non vada adattandosi all'aria che tira o al singolo caso che esplode.**

Insomma, Un Partito con delle priorità chiare in testa **aldilà dei trend su twitter o nei telegiornali**, che si occupi della faccenda immigrazione in modo serio come a quanto pare sta facendo [Milena Gabanelli](https://www.ilfattoquotidiano.it/2017/01/03/migranti-gabanelli-leuropa-ci-paghi-per-una-degna-accoglienza-a-controllo-pubblico/3294395/), (giornalista lontana dalle varie forze politiche in campo), **un Partito radicato nel territorio ma con al tempo stesso una visione globale.**

## Arturiani Nostalgici 

<blockquote class="twitter-tweet" data-lang="it"><p lang="und" dir="ltr"><a href="https://twitter.com/hashtag/cosedilavoro?src=hash">#cosedilavoro</a> <a href="https://twitter.com/hashtag/movimentoarturo?src=hash">#movimentoarturo</a> <a href="https://twitter.com/hashtag/primarieArturo?src=hash">#primarieArturo</a> <a href="https://t.co/QqpzEUwjO7">pic.twitter.com/QqpzEUwjO7</a></p>&mdash; Arturiani Nostalgici (@ArturoNostalgia) <a href="https://twitter.com/ArturoNostalgia/status/837304535483809792">2 marzo 2017</a></blockquote>
<script async src="//platform.twitter.com/widgets.js" charset="utf-8"></script>

È il profilo twitter che ho creato per contribuire a questa goliardata senza ragionarci troppo, ma che sotto sotto celava tutta l'utopica amarezza che avete potuto leggere qui sopra.

<blockquote class="twitter-tweet" data-lang="it"><p lang="it" dir="ltr">la <a href="https://twitter.com/hashtag/CorrenteNostalgica?src=hash">#CorrenteNostalgica</a> contesta l&#39;americanismo dilagante nella promozione <a href="https://twitter.com/hashtag/FordSocialHome?src=hash">#FordSocialHome</a>, e rilancia con <a href="https://twitter.com/hashtag/LadaGlasnost?src=hash">#LadaGlasnost</a>. <a href="https://t.co/F2ZY5cuUAq">pic.twitter.com/F2ZY5cuUAq</a></p>&mdash; Arturiani Nostalgici (@ArturoNostalgia) <a href="https://twitter.com/ArturoNostalgia/status/837404529700265984">2 marzo 2017</a></blockquote>
<script async src="//platform.twitter.com/widgets.js" charset="utf-8"></script> 

Ma ecco, **proprio per questo ritengo che il Movimento Arturo debba rimanere solo un gioco, uno scherzo che lascia il tempo che trova e che si spegnerà felicemente tra qualche mese/settimana.**

## Gazebo

Anzitutto perché **Gazebo è MOLTO più di questo simpatico umorismo:**

Certo è divertimento, caciara, ma anche [**inchieste giornalistiche serissime che sono spesso un pugno al cuore.**](https://www.rai.tv/dl/RaiTV/programmi/media/ContentItem-20a8283f-80c2-4069-87f1-d9fef7e35e76.html)

E, anche in questo senso, forse è bene che il *"bel gioco duri poco"*, perché così non fosse non lo seguirei con tanta costanza da così tanto tempo. 

## Mi Appello ad Arturo

E a tutti gli arturiani: **non fate diventare questa cosa più grande di quello che è.**

**La viralità affascina, ma non può essere una base su cui costruire**...almeno, non qualcosa di buono.

## Ergo ? 

**Divertiamoci con queste maschere da carnevale digitali**, e riserviamo il nostro **sacrosanto impegno politico** a iniziative nate serie, per quanto piccole o lontane dai palazzi del potere esse siano.

**Restiamo Umani.** 

E W Arturo!  