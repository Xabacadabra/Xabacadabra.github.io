---
title: "[Netflix] Death Note - Il film, e le imbarazzanti premesse"
modified: null
categories: [2017]
excerpt: "Hello, America. So che suona strano, ma siamo nel 2017, e l'era digitale ha contribuito ad abbattere diverse barriere culturali..."
tags:
  - cinema
  - animazione
header:  
  image:  images/death-note-netflix.jpg
  teaser: images/teaser-death-note-netflix.jpg
ads: false
published: true
comments: true
---

Hello, America.

<figure>
 <img src='https://dwjx78790mroz.cloudfront.net/wp-content/uploads/2016/05/22100200/50172405_trumpmelaniapiano.jpg' alt='donald trump melania piano'>
 <figcaption>Vintage!</figcaption>
 </figure>

So che suona strano, ma siamo nel 2017, e l'Era Digitale ha contribuito ad abbattere diverse barriere culturali! <small>(nonostante il mondo "reale" non veda l'ora di crearne delle altre)</small>

Lo scrivo perché **un _"Facciamo arrivare Ringu al grande pubblico con The Ring"_ nel 2002 poteva avere un suo senso**: 

Era un'epoca ancora saldamente legata a DVD noleggiati al _Blockbuster_, dove spesso o mettevi in moto le dogane importando oppure t'attaccavi. <small>(Vero [_Advent Children?_](/2016/final-fantasy-vii-advent-children/))</small>

Ma oggi ? 

**_Davvero_ l'americanizzazione risulta ancora così importante ?**

Voglio dire, proprio su Netflix possiamo trovare opere quali:

- _Pandora_, lungometraggio **sudcoreano**
- _Ingobernable_, serie TV **messicana** 
- _Il processo di Tokyo_, mini-serie **olandese**
- _Suburra_, serie in uscita entro l'anno tratta dall'[omonimo film **italiano**](/2015/suburra-recensione/)

Per non parlare delle varie serie britanniche di abnorme successo proprio negli states (_Sherlock_ e _Downton Abbey_, giusto per citare quelle più ciccione)

## Cosmopolita

È uno dei vantaggi del momento storico che stiamo vivendo e, anche se **il monopolio cinematografico di Hollywood non è certamente crollato, un po' inizia a scricchiolare**.

Ergo, **a che diavolo serve fare un live action USA di _Death Note_ ?** 

Certo, ci sarà pure il solito discorso commerciale di cui abbiamo discusso di recente parlando di [cinema e videogiochi](/2017/il-cinema-non-altezza-videogiochi/)...ma ragazzi dai, non scherziamo: 

Il potenziale pubblico di un film tratto da _Death Note_ da un'operazione del genere **parte ostile e finisce incazzato**, anche aldilà di ogni ragionevole _oggettività_.

## Trailer 

<iframe width="560" height="315" src="https://www.youtube.com/embed/zS9UW2xjdqE" frameborder="0" allowfullscreen></iframe>

## Braccobaldi Oggettivi

<figure>
<img src='https://digiphotostatic.libero.it/AstinenteMioMalgrado/med/615e2a5bdc_2149606_med.jpg' alt='Braccobaldo'>
</figure>

Perché intendiamoci, **potrebbe pure venir fuori un bel film.** [^potrebbe]

[^potrebbe]: Certo, il trailer fa piuttosto cagare e non ci credo io per primo...ma hai visto mai.

Ovviamente il fatto che simili _americanate_ non godano di ottimi precedenti (chiedete a _Dylan Dog_, _Dragon Ball_ o _Ken il Guerriero_) non aiuta, ma non si puoi ma dire: 

**Willem Dafoe per esempio è un attore fantastico e ce lo vedo/sento molto bene nei panni di Ryuk**, inoltre va detto che **le produzioni Netflix vantano un buon standard qualitativo.**

## Precedenti Inestimabili 

<iframe width="560" height="315" src="https://www.youtube.com/embed/8FmfDpb1os8" frameborder="0" allowfullscreen></iframe>

<small>(certo che il doppiaggio spagnolo era veramente imbarazzante...)</small>

Parlando di adattamenti di tutt'altra risma, vale la pena ricordare di come **i fantastici Spaghetti Western di Sergio Leone siano stati praticamente ricalcati dai film di Akira Kurosawa**, sebbene con un'ambientazione e uno stile del tutto nuovi. [^sette]

[^sette]: Discorso simile per "I magnifici sette", che tuttavia per quanto mi riguarda soffre di un gap ben più grande con l'originale capolavoro "I sette samurai"

<iframe width="560" height="315" src="https://www.youtube.com/embed/zT0AmMpnEvM" frameborder="0" allowfullscreen></iframe>

O ancora, restando in America, **ricordiamo che il meraviglioso _Scarface_ di Brian De Palma è il remake dell'omonimo film di Howard Hawks del 1932** con alcuni adattamenti geniali per farlo quadrare nella sua epoca <small>(Miami, Cocaina e Cubani al posto di Chicago, Alcool e Italiani)</small>

In generale gli esempi di rifacimenti meritevoli si sprecano...**tuttavia, il discorso con _Death Note_ regge poco:**

## Memoria Collettiva

<figure>
<img src='https://www.animeclick.it/prove/img_tmp/63230.jpg' alt='death note'>
</figure>

Anzitutto **_Death Note_ è un manga abbastanza recente (2003), ed un prodotto dallo _spropositato_ successo internazionale:** 

È stato uno dei _seinen_ moderni più importanti e d'impatto nella storia recente, **aiutato anche dall'esplosione di cosplay e dall' _"otaku wave"_** scoppiata globalmente proprio in quello stesso periodo.

**Tutto ciò ha un peso abnorme in operazioni di questo tipo:** 

Esistono ancora ragazze innamorate di L, dei _Light Yagami wannabe_ tutti _ciccia & brufoli_, un'industria erotica che cura la propria linea d'abbigliamento utilizzando Misa Amane come standard eccetera eccetera.

Insomma, **se a questi gli tocchi _Death Note_ rischi di radicalizzarli che manco un terrapiattista vegano dell'ISIS.**

## Questioni Razziali

Come dicevo dalle parti di [_Ghost in The Shell_](/2016/ghost-in-the-shell/) <small>(ci siamo quasi!)</small> in taluni casi il _whitewashing_ lo posso pure comprendere, **perché magari è collegato ad un nome altisonante che il film aiuta a venderlo, e quindi produrlo** (Scarlettona di questi tempi è una bella _prezzemolina_ mica per niente).

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fgalbadia%2Fposts%2F1456352267762571&width=500" width="500" height="667" style="border:none;overflow:hidden" scrolling="no" frameborder="0" allowTransparency="true"></iframe>

Tolto Dafoe, direi che non è certamente questo il caso...ed è un po' naturale che il povero **Keith Stanfield** risulti quello che rischia di farne più le spese: [^spese]

[^spese]: Che poi, detto francamente, a me dopo il trailer lascia interdetto soprattutto Nat Wolff.

Senza girarci troppo attorno, **pare l'_inevitable black guy_ piazzato lì dall'industria del politicamente corretto.**

<iframe width="560" height="315" src="https://www.youtube.com/embed/jafd97yJFOI" frameborder="0" allowfullscreen></iframe>

<small>non mi stancherò mai di ripostare questo video</small>

E sì, **lo so che è un ragionamento del cazzo, che a Teatro va bene tutto, che contano le capacità interpretative e bla bla.** 

Tutto vero e sacrosanto: ma esiste **la pubblicità, l'impatto virale, l'istinto collettivo**:

L'accoglienza riservata al _Ghostbusters_ del 2016, tutto al femminile, dovrebbe aver insegnato qualcosa.

## Conclusioni Personali

A suo tempo ho apprezzato molto _Death Note_ ma non ne sono mai stato fanatico, quindi una volta tanto posso vantare un approccio abbastanza neutrale in questa faccenda.

Diciamo che, ribadendo quanto detto sopra, **operazioni simili mi lasciano sempre perplesso a livello concettuale, quindi boh**. 

<small>(e in confidenza il trailer m'ha fatto abbastanza schifo.)</small>

Vedremo.

Nel dubbio, accatateve na mela!

<iframe width="560" height="315" src="https://www.youtube.com/embed/-Q5MYn4F-zQ" frameborder="0" allowfullscreen></iframe>