L'importanza di Blade Runner

Blade Runner è uno di quei tanti film che vidi per caso da bimbo, completamente ignaro della sua importanza "storica" (che per la verità credo non fosse ancora stata pienamente sdoganata), e quel bimbo di 5-6 anni di Blade Runner comprese poco o nulla, salvo il fatto che c'era Indiana Jones e che la sua ambientazione era una delle cose più affascinanti della storia.

Ecco: partendo da quella prima visione, segnata da un'emozione squisitamente viscerale, diciamo pure che **Blade Runner è anzitutto un film esteticamente perfetto.**

E no, non voglio iniziare a fare il solito discorso dei _per l'epoca_, perché è qualcosa di vero ancora oggi.

Quel cyberpunk lì, quello che esisteva solo nell'immaginazione e nella carta stampata (ma anche in Giappone) con Blade Runner assumeva una connotazione reale, straordinariamente vicina al reale, al noir eppure futuristica, visionaria e mistica.

## Il complesso del Golem

Da Frankestein passando per l'antica Grecia, da Robo di Chrono Trigger ai Golem della tradizione cabalistica ebraica 