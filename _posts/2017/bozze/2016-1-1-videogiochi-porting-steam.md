---
layout: article
title: "Videogiochi che meriterebbero porting su Steam"
modified: null
categories: [2016]
excerpt: "Meriti"
tags: 
   - videogiochi
image: 
  feature: portingsteam.jpg
  teaser:  teaserportingsteam.jpg
  thumb: 
published: false
comments: true
---

Considerando che a breve potremo godere di **una nuova sciccosissima versione Steam per lo splendido Final Fantasy IX** (e che per fortuna non è stata stuprata da grafici alticci come quella del povero Final Fantasy VI) ho pensato di fare qualche altro nome che mi piacerebbe (ri)vedere sulla piattaforma Valve

## Final Fantasy X

Per la serie: "abbiamo fatto 30 facciam 31" 

Oramai quasi tutta la serie è approdata nel regno di Gabe, quindi direi che un porting della recente remastered vista su PS3 e PS4 sia quasi preventivabile. 

PS: del resto [Grandia 2 c'è già]() (YOHOHOHO)

## Xenogears

Di tutte le qualità (ed i difettucci) di Xenogears ho già approfonditamente parlato [qui](http://xabacadabra.github.io/2016/xenogears-recensione/), nello specifico è un gioco che il PSN sembra divertirsi a rendere inaccessibile al mondo: a quanto mi risulta era ancora disponibile esclusivamente nello store americano per qualche ragione idiota, quindi sarebbe un motivo in più per fare un dispetto a Sony e renderlo il più possibile "multipiattaformico": daje Squex, mungi la vacca che di solito ti riesce bene

## Lost Odyssey

Che porcacaccia microsoft io e un sacco di altri non abbiamo mai avuto l'opportunità di giocare in quanto esclusiva per Xbox 360...

voglio dire: un gioco realizzato da Hironobu Sakaguchi, Nobuo Uematsu e Takehiko Inoue (che come avrò già scritto altrove è uno dei miei mangaka preferiti in assoluto) che fosse uscito su PlayStation con una degna campagna di marketing dietro a occhio avrebbe potuto tirar giù tutto

## The Last Story

Più o meno come sopra, ma lato Wii della faccenda: ora non so quanto conti all'effettivo avere quell'orrido controller per godersi questo gioco, ma beh.

Detto sinceramente non fosse per Sakaguchi, Uematsu ed i bellissimi artwork mi sembrerebbe un po' un generico JRPG moderno come se ne vedono molti, lo confesso...ma appunto, a volte il pedigree è importante e conta più delle impressioni superficiali

## Vampire the Masquerade: Redemption

Che è solo su GOG, mentre lo splendido Bloodlines è già su Steam...sinceramente Redemption lo trovo invecchiato parecchio male sul profilo del gameplay, ed è uno di quei giochi che meriterebbero una bella riedizione luccicosa visto che portava in scena una trama splendida e coglieva alla perfezione lo spirito di Mondo di Tenebra (per quanto abbastanza linearmente, se confrontato alle potenzialità ruolistiche del suo successore)

## Final Fantasy Tactics e Tactics Ogre

Li metto insieme perché stretti parenti, e perché contano ambedue degli ottimi remake/porting su PSP da cui "attingere"

## Castlevania: Symphony of the Night

Restando in tema vampiresco...probabilmente uno dei giochi più belli nel suo genere. Certo, dare soldi a Konami mi darebbe abbastanza fastidio visto i trascorsi kojimiani (si vedano i post su Metal Gear Solid 5 per ulteriori informazioni), ma parliamo di un capolavoro che meriterebbe di essere multipiattaformato in lungo e in largo

## Neverwinter Nights 1 e 2

Ma stiamo scherzando ? Non so come sia il MMORPG Neverwinter, ma questi due simpaticoni hanno fatto la storia, e la loro assenza pesa come un macigno nell'ambito RPG classici, soprattutto quando vedi i Baldur's Gate, Icewind Dale ed i due KOTOR

## Planescape Torment

Come sopra, specificando che si tratta di uno dei giochi più belli mai concepiti e che pure lui una ripulitura "HD" ad alta risoluzione se la meriterebbe assai