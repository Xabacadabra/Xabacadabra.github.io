---
title: "Elezioni Politiche 4 Marzo 2018"
modified: null
categories: [2018]
excerpt: "Mi ero mezzo ripromesso di tralasciare le venture elezioni politiche del 4 marzo e tutto ciò che ne consegue, ma mi sono reso conto di un fatto curioso..."
tags:
  - politica
header:  
  image: images/elezioni-politiche-4-marzo-2018.jpg
  teaser: images/teaser-elezioni-politiche-4-marzo-2018.jpg
published: true
comments: true
toc: true
---

> Man mano che lo scrivevo questo post è andato ingigantendosi oltre ogni previsione, chiedo preventivamente scusa a tutti!

Mi ero mezzo ripromesso di tralasciare le venture **elezioni politiche del 4 marzo** e tutto ciò che ne consegue...è che mi sono reso conto di un fatto curioso:

**Questo blog nasce praticamente poco prima delle Elezioni del 2013, ben _tre_ governi fa.**

Quindi boh, insomma, non buttar lì quattro scemate sul tema mi pareva brutto.

Anche perché, oggi più di allora, **non saprei proprio per chi votare.**

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fgalbadia%2Fposts%2F1787885704609224&width=500" width="500" height="399" style="border:none;overflow:hidden" scrolling="no" frameborder="0" allowTransparency="false"></iframe>

## Chi hai votato nel 2013 ?

![2013](https://triskel182.files.wordpress.com/2013/02/risultati-elezioni-20131.jpg)

<small>Ve lo ricordate il 2013 sì? Pare l'anteguerra, eh ?</small>

Il **Movimento 5 Stelle**, e senza alcun entusiasmo.

Lo votai perché **Rivoluzione Civile** mi pareva un'accozzaglia giustizialista morta sul nascere <small>(e poi in effetti...)</small>, perché il **PD** dell'epoca veniva da una storia recente centrista che corteggiava **Scelta Civica** di **Mario Monti** [^centro] senza pietà _(che culo)_, tanto da far inacidire l'alleato **SEL**...la stessa SEL guidata da Vendola, quello che poi si è scoperto ridere sul disastro dell'Ilva di Taranto eccetera eccetera. [^destra]

[^centro]: Che diciamocela tutta, a me Bersani è simpatico ma con Renzi s'è fatto una seconda giovinezza "de sinistra" giusto perché il fiorentino ha spostato l'asticella virando ancora più al centro (copiando pure i modi coatti del peggior berlusconismo, ma quello è n'altro discorso) una strada già tracciata dalla sua segreteria, come anche da Prodi Veltroni ecc.

[^destra]: ovviamente non votai il centrodestra, prima ancora che per ideologia e questioni giudiziarie, per mero senso del buon gusto: ricordatevi che grazie a quel 30% sono 5 anni che abbiamo GASPARRI Presidente del Senato. Cioè, GASPARRI. 

Poi ci sarebbero pure **altri trascorsi pesanti tra PD e Berlusconi**, ben antecedenti al solito _renzismo_ che oggigiorno va tanto per la maggiore. 

<iframe width="360" height="315" src="https://www.youtube.com/embed/swntE1iWB5Y" frameborder="0" allow="autoplay; encrypted-media" allowfullscreen></iframe>

Tipo il discorso del 2003 di Luciano Violante [^violante], che in pochi ricordano ma io mi porto dietro da più di una decina d'anni. 

[^violante]: Violante, al tempo PDS, viene dalla "storia rossa" del Partito Democratico, nell'area bersano-d'alemiana che oggi è per massima parte traslocata in Liberi e Uguali.

Soprattutto, abitando a Genova <small>(che non a caso da qualche tempo è _inaspettatamente_ virata a destra...)</small> non avrei potuto e non potrò MAI votare il partito di **Marta Vincenzi** [^vincenzi] e **Claudio Burlando**.

[^vincenzi]: [Condannata in primo grado per omicidio colposo plurimo, disastro colposo e falso, sempre bene citarlo](http://genova.repubblica.it/cronaca/2016/11/28/news/processo_alluvione_fereggiano_sentenza_attesa_per_le_16-152999420/)

Ergo, avversione per la linea Renziana e macelli con le banche a parte, **in quanto ligure d'adozione il PD mi pare aldilà di ogni redenzione.**

## Il Movimento 5 Stelle del 2013

![movimento-5-stelle](https://meetuptaviano.files.wordpress.com/2013/01/ricerca-rappresentanti-di-lista21.jpg)

Il Movimento, dal canto suo, **poneva temi eticamente interessanti sia sul piano morale che su quello etico-ecologico**, uniti al sempre fascinoso aspetto della **e-democracy** dal basso.

Sebbene...

![grillo-farage-biani](https://pbs.twimg.com/media/Bo-liVTCUAAkSGa.jpg)

Ecco: l'effetto _"dilettanti allo sbaraglio"_ unito a referendum no-Euro, alle ingerenze della **Casaleggio Associati** e tante altre cose più o meno grandi[^grandi] **mi hanno sempre fatto schifo**, esattamente come **parecchie sparate di Grillo** (da queste parti trattai l'argomento un paio di volte, tipo [qua](https://www.xabacadabra.github.io/2015/hashtag-iononleggorepubblica-e-una-stronzata/)).

[^grandi]: Tipo l'alleanza con quel "simpatico soggetto" di Farage. 

Del resto **non mi è mai piaciuto manco il concetto _"destra e sinistra sono categorie superate"_**, che è nei fatti na paraculata per acchiappare voti da ambo le parti. [^disgusto]

[^disgusto]: non a caso, pochissimo tempo dopo il voto, raggiunsi una sorta di _climax_ del disgusto per la politica [sempre nel 2013](https://www.xabacadabra.github.io/2013/la-politica-della-nausea-e-il-vomito/), disgusto che da allora non ha fatto altro che andare _aumentando_.

## 4 Marzo 2018

![sondaggi-tecnè-itenzioni-di-voto-febbraio](https://www.termometropolitico.it/media/2018/02/Sondaggi-Tecn%C3%A8-2.jpg)

> Chi votare oggi ?

Eh.

Bella domanda.

<iframe width="360" height="315" src="https://www.youtube.com/embed/gqk5sE_tI9o" frameborder="0" allow="autoplay; encrypted-media" allowfullscreen></iframe>

Zoro, in questa bellissima intervista, pone al Movimento 5 Stelle più o meno tutte le critiche che avrei elencato pure io.

Mi limito a sottolineare due elementi:

1. La pericolosa **deriva no-vax** che interessa una parte consistente della base M5S e da cui lo stesso sembra non volersi smarcare del tutto (emblematico [il caso Raggi](http://www.lastampa.it/2017/09/11/italia/politica/raggi-apre-ai-genitori-no-vax-il-ministero-nessuna-deroga-EMGLgZve6hy1JKd5HMKfAL/pagina.html) dello scorso Novembre)

2. Il più cruciale: **un conto è _Dibba_, un conto il resto del Movimento**.

Perché ok, "uno vale uno", _va bene_.

<blockquote class="twitter-tweet" data-lang="it"><p lang="it" dir="ltr">Oggi si festeggia anniversario sbarco sulla <a href="https://twitter.com/hashtag/luna?src=hash&amp;ref_src=twsrc%5Etfw">#luna</a>. Dopo 43 anni ancora nessuno se la sente di dire che era una farsa...</p>&mdash; carlo sibilia (@carlosibilia) <a href="https://twitter.com/carlosibilia/status/490782997004976128?ref_src=twsrc%5Etfw">20 luglio 2014</a></blockquote>
<script async src="https://platform.twitter.com/widgets.js" charset="utf-8"></script>

Ma vale anche per quell'_uno_ che spara una **CAZZATA** di tale portata ?

Cioè: **hanno cacciato Pizzarotti** (che [a Parma mi sembra stia lavorando bene](http://www.lastampa.it/2018/02/16/cultura/parma-nominata-capitale-italiana-della-cultura-rVHSj6Yiv9nLNqksXaq3PM/pagina.html)) e non soggetti così.

Il guaio è che **la cazzata non è certo l'unica**, e soprattutto Sibilia non è l'unico _"uno"_ tra quelli che le sparano.

## Episodio III: Il Ritorno della Nausea

![antipolitica](https://upload.wikimedia.org/wikipedia/commons/e/e0/2006_Italian_pollbox.jpg)

Poi oh, certo...

Per massima parte **I 5 Stelle hanno ragione quando protestano contro chi insiste a votare le vecchie forze che hanno avuto modo di (mal)governare l'Italia.**

Non lo diranno nel modo più _furbo_ e simpatico del mondo, stanno su un pulpito che scricchiola in modo pesantissimo e via dicendo...

ma ehi:

**larghe intese, governicchi, cambi di schieramento e incapaci allo sbaraglio sono _fatti reali_.** [^incapaci]

[^incapaci]: Perché ok Di Maio, ma il cv di Lorenzin, Fedeli e Poletti (ministri in dicasteri CHIAVE per questo paese) non è che siano poi  tanto meglio.

Com'è reale che tanti sedicenti progressisti [**preferirono Napolitano alla buon'anima di Rodotà**](http://www.lastampa.it/Page/Id/1.0.1893654685).

Però, allo stesso modo... **dove lo trovo lo stomaco per votare un gruppo che porta in seno complottisti, anticinefili** e dulcis in fundo **candida Paragone al Senato?** [^paragone] 

[^paragone]: Oltre ad essere un giornalista, Gianluigi Paragone è stato militante della Lega Nord e direttore della Padania.

A me non frega granché di **rimborsopoli**, preoccupa molto di più gente come [**Roberta Lombardi**](http://www.globalist.it/politics/articolo/2018/02/12/la-almirantiana-roberta-lombardi-torna-a-parlare-di-fascismo-buono-2019317.html), una che (detta garbatamente) spesso mi pare 'na Giorgia Meloni dei poverissimi.

## Liberi e Uguali

<iframe src="https://www.facebook.com/plugins/post.php?href=https%3A%2F%2Fwww.facebook.com%2Flogocomuneofficial%2Fposts%2F393126814462566&width=500" width="500" height="502" style="border:none;overflow:hidden" scrolling="no" frameborder="0" allowTransparency="true"></iframe>

Spostandoci a sinistra troviamo **Liberi e Uguali**, che come detto si porta dietro **parecchia di quella zavorra che non mi fece votare il PD nel 2013**, seppure ben celata dalla figura di un ex-magistrato prestato alla politica. [^grasso]

[^grasso]: Grasso è una figura rispettabile intendiamoci, ma sembra fare da foglia di fico ad un insieme variopinto di gente politicamente non proprio di primo pelo a caccia di un posto in Parlamento (non tutta eh, ma almeno un po'). Sensazioni da Rivoluzione Civile 2.0 con na spruzzata di SEL, ecco.

Oltre a questo, **un partito di sinistra che non ha i numeri per aspirare ad essere forza di governo per me di base non ha molto senso.**

Perché sì, siamo tornati al proporzionale, ma **mica nella Prima Repubblica:**

Sono lontani i tempi in cui anche **i piccoli Radicali** <small>(oggi con Tabacci...)</small> riuscivano a portare avanti referendum su aborto e divorzio nel pieno del dualismo DC-PCI.

Poi, a prescindere dai numeri, fondamentalmente uno come Civati lo voterei pure [^civati], uno come D'Alema _meno_, ecco.

<blockquote class="twitter-video" data-lang="it"><p lang="it" dir="ltr">Alcuni tra i più assurdi commenti che sono stati lasciati sui miei social in queste settimane, le reazioni sorgono spontanee. <a href="https://twitter.com/hashtag/Civaticon?src=hash&amp;ref_src=twsrc%5Etfw">#Civaticon</a> <a href="https://t.co/eXEys9M94C">pic.twitter.com/eXEys9M94C</a></p>&mdash; Giuseppe Civati (@civati) <a href="https://twitter.com/civati/status/965166392692690944?ref_src=twsrc%5Etfw">18 febbraio 2018</a></blockquote>
<script async src="https://platform.twitter.com/widgets.js" charset="utf-8"></script>

<small>(Pippo, capisco l'effetto simpatia ma anche meno, ti prego...)</small>

[^civati]: in effetti **l'ho anche fatto**, spendendo quei famosi due euro alle Primarie del PD nella speranza di arginare lo strapotere renziano.

## Potere al Popolo

![potere-al-popolo](https://kiwicdn.akamaized.net/VYZGsb1rXt6H8G6RJZJGXU.jpg)

Vale pressapoco il medesimo discorso appena scritto, a cui aggiungerei **la puzza di Rifondazione Comunista** [^rifondazione] e sindacati **Cobas** e **Usb** [^sindacati] 

[^rifondazione]: C'è pure Ferrero, buon dio. Quello che nel 2007 nominò un ex brigatista alla Consulta, per dire. Sarà che io il secondo Governo Prodi me lo ricordo bene, a differenza di buona parte del giovane elettorato di PaP, ma quel tipo di "sinistra" lì per me rappresenta ancora na ferita aperta.

[^sindacati]: gruppi sindacali che, anche per trascorsi personali, personalmente non posso troppo vedere.

**L'origine da _"centro sociale"_ per me sarebbe quindi l'ultimo dei problemi**, anzi, e mi piace il fatto che guardino a **Corbyn, Mélenchon e Podemos**.

<figure>
<img src="https://static.independent.co.uk/s3fs-public/thumbnails/image/2016/09/28/14/jeremy-corbyn-1.jpg" alt="corbyn">
<figcaption>Invidiare un post-comunista inglese. Chissà che ne penserebbero Gramsci e Berlinguer.</figcaption>
</figure>

Che però, vorrei far sommessamente notare, **hanno tutti perso**.

E venivano da partiti con un _minimo_ di numeri e storia (anche se recente [^recente] ), tolto ovviamente Corbyn che si porta dietro **il solido colosso rappresentato dai laburisti inglesi** <small>(eh, avercene)</small>.

[^recente]: Podemos è stato fondato nel 2014, il Parti de Gauche di Mélenchon nel 2008 mentre i laburisti britannici hanno una storia pluricentenaria risalente al 1900. 

In termini di _realpolitk_, **Potere al Popolo è una forza improvvisata che può aspirare al massimo al 3%.**

<iframe width="360" height="315" src="https://www.youtube.com/embed/iubLuLhzoac" frameborder="0" allow="autoplay; encrypted-media" allowfullscreen></iframe>

<small>dopo tutti questi anni, ancora qua stiamo.</small>

Quindi, anche se per assurdo dovesse fare fronte comune con LeU, parliamo di una _cosa rossa_ che **a stento piglierebbe il 10%.**

Magari **bello per sentirsi apposto con la coscienza** eh, oltre che per **resuscitare i vari Ferrero, Acerbo, Bellillo del caso**...

..._ma poi?_

Avessi 18 anni sarei stato in parte sedotto pure io da discorsi come quello di [Moni Ovadia](https://ecodellalunigiana.it/2018/02/07/moni-ovada-potere-popolo-carrara/), ma siccome oramai vado per la trentina e questo in Italia significa **un dramma fatto di precarietà, depressione e assenza di prospettive** mi riesce difficile non guardare tutto con un occhio ben più critico, forse fin troppo cinico.

## "A mé fascio?"

Forse incide anche l'affrontare una serie di guai personali di un certo peso portandosi una famiglia sulle spalle, ma **trovo arduo non vedere in certe iniziative una scusa da liceali fuori tempo massimo per rollarsi due canne tuonando contro i fantomatici _"fasci"_.** [^fasci]

[^fasci]: non che io neghi una pericolosa deriva fascista in tanti partitelli eh, ma per l'appunto parliamo di roba da prefisso telefonico: a chiamarli fasci li si fa giusto un piacere.

Insomma: son diventato Mario Brega con la _zoccolé_.

<iframe width="360" height="315" src="https://www.youtube.com/embed/bH5HUexDmwM" frameborder="0" allow="autoplay; encrypted-media" allowfullscreen></iframe>

## Guardare in basso prima di guardare in alto

![pasolini](https://pilastro2016.files.wordpress.com/2015/11/pasolini.jpg)

Dicevo sopra che in tutta Europa le Sinistre hanno perso.

Alla base, soprattutto in Italia, sfugge il fatto che **prima di portare un partito di sinistra alle elezioni lo si deve riportare per le strade**, quelle dove c'è chi sta peggio:

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fespressonline%2Fposts%2F10156186835699241&width=500" width="500" height="219" style="border:none;overflow:hidden" scrolling="no" frameborder="0" allowTransparency="false"></iframe>

**Non è un caso se le periferie [^periferie] oggi votano destra, i 5 stelle o stanno direttamente a casa.**

[^periferie]: Ma anche molte altre realtà: emblematico il caso di Salvatore, malinconico pastore sardo [intervistato sempre da Propaganda Live](http://www.la7.it/propagandalive/rivedila7/propaganda-live-puntata-16022018-17-02-2018-234285).

Poi magari uno di questi partitini di sinistra 'sto percorso lo farà eh, diciamo che **averlo iniziato qualche tempo _prima_ del ridosso delle elezioni forse avrebbe portato uno straccio di credibilità.**

## Conclusioni

Ammazza quanto ho scritto!

Scusate il megasfogo, non era preventivato, lo giuro!

In fin della fiera, personalmente non so che fare.

Forse **Liberi e Uguali** ? O **Movimento 5 Stelle** ?

Cito LeU nonostante tutto perché **ha proposto una buona lista** dalle mie parti (leggo i nomi di Sergio Cofferati, Silvio Del Buono e Roberto Amen), mentre **dal Movimento aspetto anzitutto la lista dei ministri** per una valutazione a livello nazionale, visto che almeno ha i numeri dalla sua.

In confidenza, tocca ammetterlo: **non sono mai stato tanto tentato dalla scheda bianca.**

Un po' per la campagna elettorale, un po' perché, alla fine, so che ha già vinto lui.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Flogocomuneofficial%2Fvideos%2F393312291110685%2F&show_text=0&width=360" width="360" height="315" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>