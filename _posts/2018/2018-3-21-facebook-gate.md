---
title: "Il Facebook Gate è una Stronzata"
modified: null
categories: [2018]
excerpt: "Ma guarda te se mi tocca difendere Zuckerberg."
tags:
  - cyberspazio
  - politica
header:  
  image: images/facebookgate.jpg
  teaser: images/teaser-facebookgate.jpg
published: true
toc: true
---

Ma guarda te se mi tocca difendere Zuckerberg.

![zuckerberg](https://www.irishtimes.com/polopoly_fs/1.3431877.1521397888!/image/image.jpg_gen/derivatives/box_620_330/image.jpg)

Come avrete sicuramente letto in giro in questi giorni, pare che la società **Cambridge Analytica** abbia violato **51 milioni di profili facebook** per influenzare la campagna elettorale di **Donald Trump** e, in modo analogo, la **Brexit** del 2016.

La commissaria alla Giustizia dell'Unione Europea, tale **Věra Jourová**, ha trovato tutto ciò _orripilante_.

<blockquote class="twitter-tweet" data-lang="it"><p lang="en" dir="ltr">Horrifying, if confirmed. Personal data of 50 mln <a href="https://twitter.com/hashtag/Facebook?src=hash&amp;ref_src=twsrc%5Etfw">#Facebook</a> users could be so easily mishandled &amp; used for political purpose. We don&#39;t want this in the EU. <a href="https://twitter.com/hashtag/GDPR?src=hash&amp;ref_src=twsrc%5Etfw">#GDPR</a> <a href="https://t.co/p2czcodOsi">https://t.co/p2czcodOsi</a></p>&mdash; Věra Jourová (@VeraJourova) <a href="https://twitter.com/VeraJourova/status/975435613632651264?ref_src=twsrc%5Etfw">18 marzo 2018</a></blockquote>
<script async src="https://platform.twitter.com/widgets.js" charset="utf-8"></script>

A margine, vorrei far notare quanto l'UE non manchi d'esprimersi in modo molto sentito su questo tema, mentre **contemporaneamente pare indifferente [al massacro di Afrin](http://www.linkiesta.it/it/article/2018/03/20/la-caduta-di-afrin-e-la-prova-che-del-terrorismo-e-dei-morti-non-ce-ne/37496/) ad opera della cara amica Turchia**.

![afrin](https://kurddaily.com/wp-content/uploads/2018/01/20180122-20180122-dui0ib1x0aukqolaffe32-image45397e-image.jpg)

Vabbè, _so' priorità._ 

Scusate, non volevo uscire dal topic, ora ci torniamo subito.

## Facebook 

Per contratto non posso scendere nel dettaglio, ma diciamo solo che ho potuto lavorare nell'ambito **raccolta dati** legato a un certo **social network blu**.

![facebook](https://img.memecdn.com/welcome-to-facebook_o_1181924.jpg)

Basti dire che, di base, **Facebook offre strumenti atti a vagliare la correlazione tra post e pubblicità**.

![facebook ad](https://connecteam.com/wp-content/uploads/2017/09/1-Jh4iN2XAMmuPsKjAR-3BcA.jpeg)

Insomma: 

Se qualcuno posta _"W Pippo!"_ a Facebook interessa sapere se il pisquano in questione allude al personaggio Disney, in modo da piazzare **pubblicità mirate**.

<iframe style="width:120px;height:240px;" marginwidth="0" marginheight="0" scrolling="no" frameborder="0" src="https://rcm-eu.amazon-adsystem.com/e/cm?ref=qf_sp_asin_til&t=xabacadabra-21&m=amazon&o=29&p=8&l=as1&IS1=1&asins=B00DQBMQLG&linkId=8c53aeb98fd3497724a3be08414801d9&bc1=FFFFFF&lt1=_top&fc1=333333&lc1=0066C0&bg1=FFFFFF&f=ifr">
    </iframe>

Ovviamente il pisquano di cui sopra magari stava parlando di **Pippo Baudo, Pippo Franco**, o semplicemente festeggiava la **_#GiornataMondialedellOnanismo_**<small>(manca solo quella mi pare)</small>.

Il punto è che **per un computer la parola chiave "Pippo" resta sempre uguale, quindi è necessario contestualizzarla tramite l'occhio umano**. 

## MI SPIANO! AIUTO!

![facebook-spia](https://www.jabuka.tv/wp-content/uploads/2017/10/stalkscan-facebook-810x452.jpg)

Ecco. 

Ora: [già nel 2013](https://www.xabacadabra.github.io/2013/la-web-ossessione-per-la-privacy/) parlavo di come buona parte del Web fosse **inutilmente ossessionato con la privacy**.

O meglio: 

> A nessuno frega niente di quello che stai facendo nel dettaglio, importa solo quanto è possibile correlarti ad un prodotto o inserirti in una statistica

<iframe width="560" height="315" src="https://www.youtube.com/embed/5pFX2P7JLwA" frameborder="0" allow="autoplay; encrypted-media" allowfullscreen></iframe>

Oggi come allora, esiste **solo un modo** per gestire a dovere la propria privacy, ed è sempre un segreto di Pulcinella:

> Se non vuoi che qualcuno sappia qualcosa, tienitela per te.

_Non scriverla._

_Non taggarla._

_Non fotografarla._

_Non condividerla._

Molto semplice, no?

**Condividi e scrivi solo ciò di cui non potrai mai pentirti, e che nessuno potrà mai rinfacciarti in futuro.**

## Egomaniaci

![egomaniaci](https://socialnewsdaily.com/wp-content/uploads/2014/03/social-media-and-narcissistic-behaviors.jpg)

Chiaramente i Social Network (e la società in generale) ci portano a fare l'esatto contrario, **perché per forza di cose è nel loro interesse**.

**Marketing che fa leva sull'ego dell'utente.**

## Cos'ha fatto Cambridge Analytica

![cambridge-analytica](https://media1.s-nbcnews.com/j/MSNBC/Components/Video/201803/n_joy_cambridgeanalytica_180318_1920x1080.1200;630;7;70;5.jpg)

In pratica, giocando sporco e infischiandosene di leggi sulla privacy <small>(com'è anche naturale per società di questo tipo)</small>, ha creato svariati [**profili psicometrici**](https://it.wikipedia.org/wiki/Psicometria) su cui adattare le esigenze del proprio cliente - nella fattispecie, **Donald Trump**.

Stringendo, **Trump e la Brexit hanno fatto una campagna elettorale mirata, puntando esattamente al linguaggio e alle priorità espresse dai suddetti profili.**

![donald-trump-ad](https://domainnamewire.com/wp-content/trump-1.jpg)

In più, **le stesse priorità andavano diffondendosi ed alimentandosi tramite [bot](https://it.wikipedia.org/wiki/Bot) costruiti ad arte per scopi propagandistici** e/o denigratori della parte avversa (vedi Hillary Clinton).

## Il punto

Tolta **la spregiudicata raccolta dati di Cambridge Analytica** (e l'eventuale coinvolgimento consapevole di Facebook) in tutto questo non c'è **nulla di diverso da ciò che si è sempre visto in ogni campagna elettorale:**

- Capire ciò che la gente vuole;
- Adattarsi al linguaggio che va per la maggiore;
- Assoldare "strilloni" in grado di alimentare l'[_Effetto Gregge_](https://it.wikipedia.org/wiki/Comportamento_del_gregge);
- Trovare un valido **Capro espiatorio** per ogni problema;
- [Conventio ad excludendum](https://it.wikipedia.org/wiki/Conventio_ad_excludendum);

Insomma: in modo certamente più sofisticato in termini di tecnologie, non abbiamo di fronte nulla di troppo diverso da ciò che è nei fatti **la creazione del consenso.**

## Morale

![propaganda](https://res.cloudinary.com/dk-find-out/image/upload/q_80,w_1920,f_auto/A-rexfeatures_901040a_ts4yx2.jpg)

In pochi hanno realizzato che **non sono gli elettori che hanno imitato Trump, ma viceversa è Trump che ha imitato loro**. 

In questo senso, per paradosso, **abbiamo della democrazia**. 

Sporca, pilotata e spesso artificiosamente indotta con le famigerate _fake news_ (che però sono un'altra storia), ma tant'è.    