---
layout: article
title: "Intervista a Kazuko Shibuya [Parte 4]"
modified: null
categories: [2018]
excerpt: "Quarta parte dell'intervista alla storica Designer della Serie: Romancing Saga, i Job di Final Fantasy V, l'avvento della Playstation e Final Fantasy alle Hawaii (!)"
tags:
  - videogiochi
  - interviste
image: 
  feature: intervista-kazuko-shibuya.jpg
  teaser: teaser-intervista-kazuko-shibuya.jpg
  thumb: 
published: false
comments: true
---

Quarta parte dell'intervista alla storica Designer della Serie: 

Quest'IMMENSA intervista è stata realizzata da [4gamer](http://www.4gamer.net/games/064/G006480/20130227073/) nel 2013, ed originariamente tradotta in inglese dall'ottimo [**Shmuplations**](http://shmuplations.com/kazukoshibuya/).
{:.notice-info}

1. [**Prima Parte**](http://xabacadabra.com/2017/intervista-kazuko-shibuya-parte-1)

2. [**Seconda Parte**](http://xabacadabra.com/2017/intervista-kazuko-shibuya-parte-2)

3. [**Terza Parte**](http://xabacadabra.com/2017/intervista-kazuko-shibuya-parte-3)

## Font e Menù

_[Shibuya]_ In effetti, quando ero coinvolta con il lavoro a FFIX, si formò il team di lavoro per Final Fantasy Chronicles. Realizzai i menù per quel gioco.

**Non i personaggi o i background?**

Mi piace anche occuparmi del design delle interfacce. I effetti, ho anche concepito i menù dei Final Fantasy dell'era NES, e ho disegnato i font 8x8 pixel.

<figure>
<img src='http://shmuplations.com/wp-content/uploads/2014/02/ffmenu.jpg
' alt='final-fantasy-menù'>
<figcaption>L'iconico menù dell'originale Final Fantasy (NES), base stilistica per tutti i suoi eredi e molti altri JRPG</figcaption>
</figure>

**Ah, ha realizzato anche i menù? Non sapevo neppure questo**

Con Final Fantasy I e II avevamo solo un paio di persone a lavorare a tutto il reparto grafico, quindi feci i menù. Ho anche realizzato gli effetti degli oggetti e delle magie. Fare tutto questo mi ha dato esperienza riguardo tutti i differenti aspetti del lavoro grafico che sta dietro un videogioco.

**Non se ne parla molto, ma penso che i menù della serie Final Fantasy abbiano contriuito molto nel mondo dei videogiochi. Le finestre blu circondate da cilindrici bordi bianchi, e il cursore a forma di mano...molti giochi dopo Final Fantasy adottarono quel modello**

Sì, ho disegnato anche quella mano e i relativi sfondi. Così, quando mi assegnarono i menù e i font di Crystal Chronicles, fu un lavoro molto naturale per me.

**Come si disegna un font originale?**

Avevo in testa un'immagine simil-celtica per Crystal Chronicles, quindi ho basato il design del font su quella. All'epoca la sezione di menù design della Square faceva parte di quella degli effetti, così ho dato una mano anche lì. La scritta calligrafica che compare all'entrata delle città è anch'essa opera mia.

**Ha fatto davvero molto alla Square**

Beh, nessuno chiede di queste cose [risate]. Il mio titolo di lavoro dice "designer", quindi è applicabile a parecchie faccende diverse. Ma credo che la maggior parte delle persone creda si tratti esclusivamente della pixel art.

**Penso che il grosso dei fan non conosca il tuo lavoro all'infuori della pixel art**

Il mio nome è apparso nei titoli di Crystal Chronicles, quindi forse qualcuno l'ha visto e ha pensato "eh, visto che ha fatto i menù, perché non i personaggi?" ma ho sempre fatto i lavori più disparati sin dagli inizi. Penso che se mi fossi concentrata nella grafica dei personaggi, mi sarei ritrovata in un vicolo cieco. Quindi mi ritrovai davvero felice quando mi chiesero di lavorare ai menù di Crystal Chronicles. Disegnavo manga e illustrazioni al college, ee anche lì c'è un elemento decorativo che mi piace ed è parimenti importante nei menù.

**Qualcuno che aspirava a divenire un animatore si mette in discussione e sviluppa un'interesse per le interfacce utente...non per essere sgarbato, ma sembra un po' strano**

Hehe. [risate] Trova qualcosa d'interessante qualsiasi cosa incontrerai - questo è il mio motto. Dopo Crystal Chronicles, ho lavorato con lo stesso team a [Code Age Commanders](https://it.wikipedia.org/wiki/Code_Age_Commanders:_Tsugu_Mono_Tsuga_Reru_Mono). Lì sono accreditata come "menù designer". 

## Il processo creativo della Pixel Art

**Mi pare che in quel periodo Square aprì il sito ["Pixel Craftsman - Kazuko Shibuya"](http://archive.is/himbr)**

I membri di Square Enix avevano un browser web tool, "GAME BRAIN", dove potevi realizzare un semplice gioco in stile NES, con grafica 8bit. Dopodiché la persona che realizzò quel sito chiese a me di realizzare il "Pixel Craftsman".

**...da qui l'idea che anche qualcuno senza esperienza avrebbe potuto imparare le basi di pixel e sprite art. All'inizio aveva solo lezioni in cui si disegnavano personaggi, ma più in la si espanse agli oggetti e i backgrounds.**

**La cosa che davvero mi sorprese di quelle lezioni è quando lei disse _"Quando disegno uno sprite, immagino tutto nella mia testa prima di iniziare a crearlo sul monitor"_. Fa davvero tutto questo senza bozzetti o appunti di sorta? Si tuffa direttamente nel lavoro coi pixel?**

Sì, ancora oggi non disegno su carta. In verità, credo che l'esperienza col 3D che ho avuto mi aiuti in questo.

<figure>
<img src='http://shmuplations.com/wp-content/uploads/2014/02/shibuya3.jpg
' alt='final-fantasy-menù'>
<figcaption>L'iconico menù dell'originale Final Fantasy (NES), base stilistica per tutti i suoi eredi e molti altri JRPG</figcaption>
</figure>

**In che senso?**

[indica la cover del CD] Nella mia testa, tutti questi personaggi si muovono in 3D.

**Davvero? Anche se ha disegnato tutti questi personaggi di profilo, lei ha un'immagine dettagliata di loro in testa...visione fuori angolo, frontale, posteriore...anche in movimento?**

[gesticolando nello spazio di fronte a lei] È una sorta di scatola vuota in tre dimensioni.

**Così quando immagina i personaggi, questi balzano fuori nella sua mente?**

Beh, è probabilmente più corretto dire che immagino lo schermo del PC con Maya [^maya] dove ho lavorato [risate].

[^maya]: celebre programma di grafica 3D 

**[risate] Quindi può ruotare mentalmente queste immagini. Le figura a blocchi, in modo "pixelloso"?**

No, immagino dei modelli 3D basati su modelli nitoushin [^nitoushin]. Se trovo un problema, ruoto l'immagine della mia mente e controllare eventuali errori. 

[^nitoushin]: è un termine giapponese che indica illustrazioni in cui testa e corpo dei personaggi posseggono le medesime dimensioni

**Wow...**

Ci sono un sacco di pose da me realizzate che non sono solo di profilo: calci, incantesimi, pose da morto. Anche queste vengono immaginate nella mia testa in 3D. Potrebbe suonare strano, ma in effetti questi personaggi sono perfettamente rappresentati solo nella mia testa.  

**Durante le lezioni su Pixel Craftsman stava realizzando qualche grafica pixel per un videogioco?**

No, però poco dopo mi venne richiesto di dare una mano per un nuovo videogioco per cellulari, Final Fantasy IV: The After Years. È stata la prima volta che ho ripreso a realizzare pixel art dopo 10 anni.

**Nel 2010 ha anche realizzato la grafica pixel per il videogioco mobile [Final Fantasy Dimensions](https://it.wikipedia.org/wiki/Final_Fantasy_Dimensions)**

Sì, anche se il mio titolo all'epoca era Art Director per la divisione Mobile Content, quindi ho contribuito a Final Fantasy Dimensions durante i miei altri compiti. Qualcuno mi chiedeva di dare un'occhiata ai suoi design, e io aiutavo al meglio delle mie possibilità: "Questo font non è davvero azzeccato con l'atmosfera del gioco, perché non provi questo?" oppure "Questo menù potrebbe essere migliorato" e via dicendo. 

**Capisco. Anche se il suo nome appare meno nei crediti, ha continuato a contribuire in molti titoli**

Sì, e in effetti, anche se non credo sia noto al pubblico, ho lavorato anche a Dragon Quest.

**Davvero?**

Quando abbiamo convertito “Dragon Quest Monsters WANTED!” in una nuova versione per smartphone, il produttore mi ha chiesto di realizzare qualche miglioramento. Ho lavorato ai mostri, ma il mio lavoro primario sono stati gli sfondi nei combattimenti. Ho creato una certa varietà di scene io stessa e le ho presentate allo sviluppatore. Hanno usato tre o quattro background fatti da me. Quando li realizzavo dicevo a me stessa, "Quanti anni sono passati da quando disengavo queste cose?" (risate)

**Oggi Final Fantasy e Dragon Quest sono entrambi della stessa compagnia, Square Enix. È qualcosa che nessuno avrebbe mai potuto immaginare ai tempi del NES**

Sì, è stato sorprendente. Ricordo di aver pensato, "è l'alba di una nuova era!" (risate) Ma sobbarcarsi la responsabilità di una serie come Dragon Quest significa lavorarci come si deve. Se si parla di Dragon Quest, deve avere lo stile di Akira Toriyama, così ho studiato le sue immagini intensamente. Ho osservato il suo stile e la sua tecnica per assicurarmi che i miei background corrispondessero allo stile dei mostri di Dragon Quest.

<figure>
<img src='http://shmuplations.com/wp-content/uploads/2014/02/dqm.jpg
' alt='dragon-quest-wanted'>
<figcaption>Uno dei background della Shibuya per Dragon Quest Monsters: WANTED</figcaption>
</figure>

**Ha anche osservato il lavoro di Toriyama esterno a Dragon Quest, come Dr. Slump e Dragon Ball?**

Certamente. Ho provato a disegnare come se Toriyama realizzasse Dragon Quest oggi. Il primo che ho fatto è quello delle pianure, e al vederlo il produttore mi ha detto "Basta un secondo per capire che si tratta di Dragon Quest". Ero davvero contenta.

**Sì, quel tipo di prima impressione è davvero importante con le immagini. È un mistero, ma in qualche modo puoi individuarlo subito, anche da un semplice sfondo con un prato: "oh, questo è Dragon Quest" oppure "questo è Toriyama".**

Sì, è stato divertente illudermi che anche io fossi una sviluppatrice di Dragon Quest. (risate)

**Il suo ultimo lavoro è stato un gioco per smartphone, Final Fantasy Dimensions, rilasciato nell'agosto del 2012. Ha affermato di aver ritoccato la grafica per i porting su android/iphone?**

Sì. Anche quello è stato un progetto parecchio difficoltoso. La dimensione degli sprite era immensa. Questi (indica gli originali) erano solo 16x24, mentre quelli di Final Fantasy Dimensions 48x48.

**Sei volte più grandi di un vecchio sprite 8x8**

All'epoca erano le dimensioni di un boss secondario, è stato davvero difficile. Se si dovessero realizzare sprite ancora più grandi, non credo che potrebbero essere disegnati come pixel art.

**È stata una sfida disegnare sprite di quelle dimensioni?**

Sì. Anche se, e forse è un po' triste ammetterlo, il mio metodo per disegnarli non è cambiato dopo 25 anni.

**In che senso?**

Basicamente, non utilizzo nessun tool grafico particolare. Non c'è niente per rendermi il lavoro più facile. (risate)

**Grazie ai passi avanti nella tecnologia, software per la composizione musicale e la Computer Grafica sono diventati gradualmente sempre più sofisticati, ma la pixel art va realizzata ancora alla vecchia maniera, un pixel per volta. Giusto?**

Già. Ma essendoci riuscita, ho sentito ancora una volta che "la mia abilità è cresciuta". (risate)

**Ho sempre sostenuto che lei fosse già ad un livello magistrale, ma lei dice di avere ancora margini di miglioramento?**

Sì. Se continuo a lavorare con questo grande formato, probabilmente potrò fare un lavoro ancora migliore nel futuro.

<figure>
<img src='http://shmuplations.com/wp-content/uploads/2014/02/ffdimensions.png
' alt='final-fantasy-dimensions'>
<figcaption>Gli sprite di Final Fantasy Dimensions</figcaption>
</figure>

**Immagino che anche il numero di colori sia incrementato**

Sì, ma comunque restano solo 32 colori disponibili. Togliendo le restrizioni di colore con sprite tanto grandi, non finirei mai sul serio...(risate)

**È difficile insegnare la pixel art alle persone?**

Lo è. La prima cosa che la gente mi chiede è: "hai studiato disegno bozze a scuola? Puoi fare delle bozze di figure?"

**Quindi anche con la pixel art si ritorna alle basi del disegno?**

Sì! Se non sai disegnare, non saprai nemmeno realizzare pixel art.

**Ad un profano deve sembrare che le tecniche utilizzate per il disegno realistico siano completamente differenti da quelle della pixel art...ma a quanto pare non è così!**

È perché una buona capacità nel disegno è quello che garantisce la capacità di rappresentare ombre e forme più accuratamente. Più gli sprite diventano grandi, più questo diventa importante.

Molte persone, per trovare un senso di "solidità" nei loro sprite, utilizzano ombreggiatura per creare contrasto. Nel mio caso, è l'opposto: io cerco di creare un senso di "profondità".

**Questo mi fa pensare ad Amano, i suoi disegni hanno un forte senso di profondità. Il contrasto è basso in buona parte del suo lavoro, quasi privo di luci forti. Crea una sorta di "morbida" profondità.**

Con la pixel art,     

### [Parti precedenti:]

1. [**Prima Parte**](http://xabacadabra.com/2017/intervista-kazuko-shibuya-parte-1)
2. [**Seconda Parte**](http://xabacadabra.com/2017/intervista-kazuko-shibuya-parte-2)
3. [**Terza Parte**](http://xabacadabra.com/2017/intervista-kazuko-shibuya-parte-3)