---
layout: article
title: "La Morale di Baldur's Gate"
modified: null
categories: [2018]
excerpt: "Niente recensione e/o altri termini altisonanti. Solo qualche piccolo appunto, quasi solo squisitamente tecnico..."
tags:
  - videogiochi
image: 
  feature: baldur.jpg
  teaser: teaser-baldur.jpg
  thumb: 
published: true
comments: true
---

Ho deciso di aprire questo 2018 così come l'ho ludicamente finito, vale a dire riterminando, dopo tanti anni, la celeberrima saga di _Baldur's Gate_, più precisamente nella sua ultima incarnazione: 

**le _Enhanced Edition_ ad opera di **Beamdog**.

<figure>
<img src="http://www.dlcompare.com:8042/upload/cache/game_tetiere/img/baldurs-gate-enhanced-edition-img-4.jpg" alt="Baldur's Gate Enhanced Edition">
</figure>

{% include toc.html %}

Questa "recensione-panoramica" è abbastanza pachidermica, quindi la strutturerò in più punti salienti, così ognuno può concentrarsi su quello che vuole

Ma prima di parlare della EE, andiamo ad analizzare un paio di punti 

## Il variabile ritmo lento di Baldur's Gate

<figure>
<img src="https://www.baldursgate.com/img/screenshots/thumbs/screen01.jpg" alt="Baldur's Gate Enhanced Edition">
<figcaption>Baldur's Gate 1
</figcaption>
</figure>

Non si può parlare in modo preciso di "un" gameplay di Baldur's Gate, poiché fondamentalmente relativo alle precise scelte del giocatore: 

Uno smaliziato ladro/guerriero picchiatore da mischia, equipaggiato a dovere e con qualche "buff" magico a disposizione può tranquillamente terminare il gioco senza l'ausilio di un party giocando a ritmo serrato (ai limiti dell'action) senza pianificare praticamente nulla...posto che sappia muoversi abbastanza bene in un RPG della "vecchia scuola".

Viceversa, un più canonico ed eterogeneo gruppo d'avventurieri (Protagonista + splendidi NPC Made in BlackIsle) paradossalmente spesso e volentieri necessita più impegno...o meglio, lo necessita se siete interessati a far portare a casa la pelle a tutti quanti.

## Vecchiaia

<figure>
<img src="https://www.baldursgateii.com/images/screens/screen14.jpg" alt="Baldur's Gate Enhanced Edition">
<figcaption>Baldur's Gate 2
</figcaption>
</figure>

Già all'epoca della sua uscita ho sempre sostenuto come uno dei difetti fondamentali di Baldur's Gate stesse nella mole di incessanti combattimenti, spesso più _"intoppi spezza-ritmo"_ più volti a far sprecare incantesimi a Maghi e Stregoni che nel rappresentare vere e proprie sfide appaganti (che ohi, non mancano: chiedete alla Fortezza dell'Osservatore, certi Lich o qualche Drago a caso).

In questo senso, **le meccaniche di D&D in questo aiutano poco**, idem l'aspetto "ruoloso" decisionistico mai davvero portato fino infondo dalla serie (ma per quello esiste _Planescape: Torment_)

## Tempo e Immensità

<figure>
<img src="https://www.baldursgateii.com/images/screens/wallpapers/wallpaper01_hd.jpg" alt="Baldur's Gate Enhanced Edition">
<figcaption>Baldur's Gate 2
</figcaption>
</figure>

D'altro canto, traghettare il proprio protagonista dalle quattro mura di Candlekeep per portarlo a scenari degni dell'Epica del miglior fantasy è una di quelle cose che ha effettivamente pochi eguali nel mondo dei videogiochi, e di cui nessun esponente moderno ha davvero saputo cogliere l'eredità:

Indipendentemente da allineamento, percorso o battaglie **il nostro protagonista di Baldur's Gate parte ragazzino e finisce veterano, e il bello è che gli altri questo _lo sanno_.**

Lo sanno i membri del gruppo, i nostri vari nemici, perfino le fugaci comparse come Elminster e Drizzt (nomi che tutti i conoscitori dei Forgotten Realms conoscono molto bene).

## Enhanced Edition

Le nuove edizioni Beamdog fanno un lavoro certosino per quanto riguarda compatibilità, ottimizzazione del vecchio Infinity Engine e resa su macchine moderne... <small>(tanto che non si capisce come dalle parti dell'Obsidian si ostinino ad utilizzare quel mattone dello Unity, ma vabbè)</small>

...in compenso, escono decisamente dal seminato quando ci mettono "del loro" nell'ambito creativo:

Gli NPC (e le relative quest) aggiunti sono ovviamente facoltativi, ma spesso risultano estremamente "stonati" e fuori posto se paragonati ai personaggi classici, e più che altro decisamente poco memorabili: 

In particolare parlo di Hexxat e Dorn, che non mi sono sembrati per niente ispirati e spesso fuori luogo, mentre Neera (che ho usato solo in BG1 per questioni di "spazio") sembra aver avuto uno sviluppo più ragionato, anche se per qualche motivo _chiassosamente moderno_.

## Morale       