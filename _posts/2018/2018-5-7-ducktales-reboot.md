---
title: "Perché il nuovo Ducktales è più bello dell'originale"
modified: null
categories: [2018]
excerpt: "Al netto delle strizzate d'occhio alla pseudo-gioventù il reboot di Ducktales è davvero bello."
tags:
  - fumetti
  - animazione
header: 
  image:  images/ducktales.jpg
  teaser: images/teaser-ducktales.jpg 
published: true
comments: true
---

Al netto delle strizzate d'occhio alla pseudo-gioventù [^pseudo] **il reboot di Ducktales è davvero bello.**

[^pseudo]: pseudo nel senso che l'infanzia per come la si intendeva nel trentennio che passa tra i _'60 sfiorando i '90_ per me non esiste più per tanti motivi

Dovessi dire, lasciando da parte l'ovvia nostalgia del caso, **decisamente più interessante e godibile dell'originale del 1987.**

## Ma come ?! Nella home prometti nostalgia, e mo ci rifili 'sta sola ?! _Accio_ forconi !

![ducktales](https://cdn.mbl.is/frimg/9/30/930496.jpg)

Intendiamoci: 

**Ci sono cose molto belle nel DuckTales originale**, anzitutto il film del 1990 da lui derivato:

<figure>
	<img src="https://images-na.ssl-images-amazon.com/images/I/71IWvIZfvTL._SY445_.jpg" alt="Zio Paperone alla ricerca della lampada perduta">
</figure>

**_Zio Paperone alla ricerca della lampada perduta_**, piccola gemma successiva a _La Sirenetta_ che **anticipava l'avvento del rinascimento disneyano**.

A questo gran bel pezzo d'animazione, s'aggiungono diversi episodi simpatici e soprattutto **un comparto tecnico complessivo molto indovinato** (disegni ed animazioni erano e restano davvero belli anche a distanza di anni).

_Però._

Però c'era un guaio: 

<figure>
<img src="https://www.movimentolibertario.com/wp-content/uploads/2015/02/paperone-tasse.jpg" alt="paperone-tasse">
</figure>

Da accanito lettore di _Topolino_, e nella fattispecie estimatore delle bislacche, caserecce avventure dei Paperi nostrani, **a confronto DuckTales l'ho sempre trovato un melenso polpettone americano** privo di tutto quel "pepe" che è nei fatti **materia principe della nostra scuola disneyana**, da Guido Martina in giù.

<figure>
<img src="https://static.next-episode.net/tv-shows-images/huge/ducktales-2017.jpg" alt="ducktales 2017">
</figure>

Insomma: abituato a debiti, intrallazzi, **sindaci maiali** e maltrattamenti di varia natura inferti dal Paperone fumettistico ai danni del nipotame, recepivo **le bonarie avventure dello Zione in DuckTales [^nonnino] parecchio noiose e dimenticabili**.

[^nonnino]: Paperone pare più che altro un buon nonnino un po' parsimonioso, niente a che vedere con la malsana cupidigia caratteristica della versione a fumetti, che spesso sfocia oltre i limiti del codice penale 

<figure>
<img src="https://outducks.org/webusers/webusers/2008/12/it_tl_2133c_001.jpg" alt="ducktales 2017">
<figcaption>
	E diciamolo: gli americani quel genio di Silvia Ziche se lo sognano
</figcaption>
</figure>

## Ducktales 2017

<figure>
<img src="https://www.iogiocopulito.it/wp-content/uploads/2017/10/IoGiocoPulito_ducktales_disney_italia.jpg" alt="ducktales 2017">
</figure>

**Nel reboot la situazione per fortuna è cambiata**, virando molto più nella direzione fumettosa: 

Sebbene ricopra la medesima bonaria figura, **Paperone risulta molto più genuinamente avventuroso e irruente**: 

In questo senso, il fatto che **Paperino risulti una presenza fissa** (sebbene spesso esterna alla trama principale dell'episodio) aiuta non poco. 

## Le strizzate d'occhio

![david-tennant](https://i1.wp.com/thekingdominsider.com/wp-content/uploads/2017/07/david-tennant-scrooge-mcduck.jpg)

Ovviamente il doppiaggio originale di **David Tennant** <small>(che a quanto pare fa impazzire svariati - soprattutto _svariate_ - fan del Dr Who)</small>, che aldilà del "fanservice uditivo" bisogna riconoscere come _scozzesemente_ perfetto...

Più nello specifico, pesano le inedite figure di **Qui Quo Qua**, ma soprattutto quella di **Gaia**.

![ducktales qui quo qua](https://vignette.wikia.nocookie.net/disney/images/6/66/Huey_Dewey_Louie_DuckTales.jpg)

Le tre giovani marmotte sono infatti pensate per incarnare **lo spirito del pischello moderno**, il che rende i tre paperotti per una volta **decisamente ben caratterizzati e distinguibili**.

L'anonima Gaia invece è stata trasformata totalmente:

![ducktales gaia](https://blog.screenweek.it/wp-content/uploads/2017/06/ducktales-gaia-copertina.jpg)

Emblema (a tratti forzato) della solita, moderna _"emancipazione a tutti i costi"_, per certi versi mi è sembrata una versione infantile della Jess protagonista di _New Girl_...**il che andrebbe bene, non fosse spesso così centrale da risultare un po' _stucchevole_.**

<small>E sì, ho appena scritto "_stucchevole_" in una recensione quindi mi vado a fustigare da solo.</small>

![jess](http://hallofseries.com/wp-content/uploads/2016/04/Jess-Day-New-Girl.jpg)

<small>(lei in realtà la trovo adorabile, anche se New Girl l'ho mollato da un pezzo)</small>

Insomma: **è bene uscire dal vecchio cliché e creare un nuovo modello per le bambine d'oggi**, ci mancherebbe.

Il rischio, però, è quello di saltare da un estremo all'altro, sconfinando nello **stereotipo 2.0**.

## Cuordipietra Famedoro

![cuoredipietra](https://www.serialclick.it/prove/img_tmp/201710/DuckTales-1x07-Zio-Paperone-Cuordipietra-Famedoro.jpg)

Anche qui, è un po' triste vedere la resa macchiettistica di colui che ha sempre rappresentato la nemesi per eccellenza di Paperone:

![cuoredipietra](https://vignette.wikia.nocookie.net/paperpedia/images/d/d6/Il_segreto_di_cuordipietra_005.jpg/revision/latest/scale-to-width-down/250?cb=20171123161059&path-prefix=it)

A differenza del ben più bonario **Rockerduck** <small>(poco noto al pubblico americano)</small>, i classici **Bassotti** e la nostra cara **Amelia**, Cuoredipietra è sempre stato inquadrato tra i massimi esempi di malvagità concepibili tra le pagine di un Topolino.

![cuoredipietra](https://blog.screenweek.it/wp-content/uploads/2017/10/ducktales-1x7-copertina.jpg)

E insomma, vederlo relegato ad una specie di Sergente Garcia mi ha un po' affranto...un po' come la ridicolizzazione di LeChuck a partire da _The Curse of Monkey Island_.

## Conclusioni

Prodotto fresco e divertente per tutta la famiglia, **il nuovo Ducktales risulta essere una delle migliori operazioni nostalgia degli ultimi anni**, e da cui molti potrebbero trarre qualcosa..

Altrimenti basta aspettare un po', che tanto prima o poi la Disney, vera incarnazione aziendale di PdP, vi si compra tutti.