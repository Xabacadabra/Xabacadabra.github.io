---
title: "Xabacadabrando"
last_modified_at: null
categories: [2016]
excerpt: "Piccolo aggiornamento tecnico, che sono cose che dovrei fare più spesso perché in prospettiva mi tornano utili"
tags:
  - cyberspazio
  - xabologia
header:  
  image:  null
  teaser: images/teaser-default.jpg
published: true
comments: true
---

Piccolo aggiornamento tecnico, che sono cose che dovrei fare più spesso perché in prospettiva mi tornano utili:

## Ho integrato i featured post! YEEEEEE

Direttamente codificati come Jekyll comanda, senza quindi usare orridi servizi esterni quali outbrain, linkwithin o schifezze simili...

l'unico problema, che conto di risolvere in un futuro lontano (MOLTO lontano): i correlati vengono pescati sempre tra i post più recenti (dopo la parentela determinata dai "tag"), il che potrà pure avere senso nel web vivace e moderno di oggidì, ma non per un vecchio necroposter come me.

Quisquiglie comunque!

Se siete interessati al codice, vi rimando all'ottimo [Webjenda](https://blog.webjeda.com/jekyll-related-posts/#pre-requisites).

## Il dominio blogspot.it

Dovrò decidere che farci, purtroppo ha senso tenerlo come redirect per certi post, però è un lavoro megagalattico reindirizzare tutto e sinceramente non so quanto ne valga la pena...continuerò saltuariamente a pescare vecchie cose e metterle qui, e valuterò se sarà il caso di chiuderlo definitivamente al pubblico

## Disqus

Parlando di redirect, mi viene da vomitare al pensiero di tutti i macelli che dovrei continuare a fare con lui per salvare le vecchie discussioni...che restano eh, solo sono ancora (per massima parte) ancorate al dominio blogspot di cui sopra.

Anche qui vedremo che combinerò piano piano, però sinceramente credo sia meglio dedicarsi a cose nuove invece che impazzire con questi restauri (che però sono un tremendissimo tarlo nel mio cervello, ahimè)

## Le Recensioni

Alla fine sono sempre state la categoria di punta di questo blog, ma la verità è che mi è un po' passata la voglia di farle, come si sarà notato...

Cioè, quella di [**Kingsglaive**](/2016/Kingsglaive-Final-Fantasy-XV-Recensione/) volevo fortemente realizzarla perché c'era proprio quell'esigenza, quel senso da _"se non scrivo tutta sta roba esplodo"_ che mi ha assalito direttamente durante la visione del film...

Però per dire, i cinefumetti mi hanno stancato (_Civil War_ mi ha fatto scendere talmente tanto la uallera che il solo pensiero di scriverci qualcosa mi fa addormentare) e le Serie TV per forza di cose richiedono una certa costanza, e andrebbero molto spesso sviscerate episodio per episodio (ma ciao, proprio)

## La linea editoriale

Penso che andrò un po' più di getto e sarò più generico e vanesio nei miei post (più del solito, incredibile!), perché aver scritto così poco negli ultimi mesi mi da parecchio fastidio.

D'altro canto, dovrei compensare con...

## I Progetti

...che ovviamente risultano una pura Utopia, ma di questi tempi mi sono innamorato di [**Phaser**](https://phaser.io/) e mi piacerebbe un sacco farci qualcosina anche solo per sperimentarci sopra.

Vedremo, vedremo...