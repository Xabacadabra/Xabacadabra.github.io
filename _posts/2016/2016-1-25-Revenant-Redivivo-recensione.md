---
title: "Revenant - Redivivo [Recensione]"
last_modified_at: null
categories: [2016]
excerpt: "Ovviamente, nessuno spoiler. E attenzione: questa è una di quelle lunghe..."
tags:
  - cinema
  - recensioni
header:  
  image:  images/revenant.jpg
  teaser: images/teaser-revenant.jpg
published: true
comments: true
toc: true
---

Ovviamente, **nessuno spoiler**
{: .notice--info}

E attenzione: questa è una di quelle _lunghe._

Un po' forse perché lungo è il film, un po' perché è uno di quei casi in cui c'è veramente TANTO da dire e in cui se non sto attento continuo ad aggiungere paragrafi su paragrafi nella speranza di riuscire a dire tutto quello che mi passa per la testa dopo averlo visto.

## Alejandro González Iñárritu

Se avete letto la mia entusiastica [recensione di _Birdman_](/2015/birdman-recensione/) saprete già che con Iñárritu ho avuto una sorta di ping-pong:

1. _**Amores Perros**_ mi piacque tantissimo
2. _**21 grammi**_ mi fece schifo
3. _**Birdman**_ è con ogni probabilità il mio film preferito uscito negli ultimi 5 anni

Tralasciando il fatto che dovrei guardarmi _Babel_ e _Biutiful_, possiamo tranquillamente dire che l'idea del messicano a dirigere Di Caprio m'entusiasmasse è dire poco:

## Leonardo Di Caprio

<figure>
	<img src="https://3.bp.blogspot.com/-ObKHC5DT688/US5ob0XEAvI/AAAAAAAADGY/7BVsFGcwfn8/s1600/dicaprio.png" alt="marchio di caprio">
	<figcaption>Tanto per capirci anni fa creai quest'immaginetta, una sorta di marchio DOP con il faccione del nostro Leo. </figcaption>
</figure>

Questo perché, assodate le straordinarie qualità attoriali del nostro, dal 2001 in poi **Leonardo non ha più sbagliato un copione**:

Gusti personali a parte, **se vi fate un giro per la sua filmografia ci troverete alcune delle pellicole più significative degli ultimi quindici anni**, nonché collaborazioni con dei veri e propri Maestri.

Da cui: _"Se c'è Di Capiro il film è bello"_ è diventato una sorta di mantra recitato alla visione di ogni trailer, e _Revenant_ non fa eccezione.

## Gioia per gli occhi

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-03-gallery-image.jpg" alt="Revenant Redivivo Recensione">
</figure>

Prima di analizzare tutti i vari punti che caratterizzano _Revenant_, occorre evidenziarne immediatamente uno pressoché incontestabile:

**La visualità messa in scena da Iñárritu e dal suo direttore della fotografia Emmanuel Lubezki rappresenta un esercizio di stile titanico.**

è un tipo di Cinema che con l'industria schiava di CGI e schermi verdi si vede sempre meno, **un Cinema che sa di autentico**, che rimanda ai grandi classici dell'epoca di Howard Hawks e John Ford: 

**Pura _arte figurativa in movimento_**, per l'appunto, ma con l'aggiunta di tutti i mezzi che ci garantisce l'alta definizione moderna:

**C'è infatti della CGI pure in _Revenant_**, ma impiegata generalmente in "sottofondo" escludendo un paio di momenti (soprattutto **una delle scene madri**, in cui in effetti forse **tutto questo bel popò di visualità viene tradito** pur di mostrare un determinato livello di fisicità)

Nel complesso, tuttavia, **nulla che comprometta le altissime qualità visuali di cui sopra:**

>Se usassimo il green screen saremmo tutti a divertirci con il caffè in mano, sarebbero tutti felici, ma molto probabilmente il film sarebbe una merda (Iñárritu) 

tale concetto per chi scrive è sempre stato importantissimo e dovrebbe passare molto di più nel settore, quindi già per questo farei un grosso applauso al regista.

## Frozen Western

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-04-gallery-image.jpg" alt="Revenant Redivivo Recensione">
</figure>

_Revenant_ è un film che trae ispirazione dalla [vera storia di **Hugh Glass**](https://it.wikipedia.org/wiki/Hugh_Glass), romanzandola **nel canovaccio delle più classiche storie di vendetta.**

In questo senso, come dicevo commentando **il diverbio tra Iñárritu e James Gunn**, il **taglio latino** del messicano si sente tutto: 

è una presenza costante **tanto in quello che dice tanto in quello che fa come regista**, quell'aria un po' tra lo snob ed il melodramma machiavellico che a parer mio **lo avvicina culturalmente molto ai capisaldi del cinema d'autore italiano.**

Poi certo, certe storie di vendetta sono pure un perno dalla cinematografia americana classica (da cui ovviamente _Revenant_ piglia ispirazione a quintali).

## Interpretazioni

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-22-gallery-image.jpg" alt="Revenant Redivivo Recensione">
</figure>

_Revenant_ è senz'altro uno dei film che meglio mostra che cosa significhi soffrire.

Traspare più sofferenza nel Di Caprio di quest'opera di finzione che in tanta realtà, per quanto suoni brutto ammetterlo.

**Tom Hardy**, fresco reduce dal fantastico _Mad Max: Fury Road_, si riconferma un attore interessantissimo: 

**in un film fondato e costruito sulla pura _fisicità_ interpretativa Di Caprio il rischio di venire eclissati esisteva**, anche a scapito delle note qualità di Hardy...eppure gli sguardi, il cinismo e l'arida crudezza del suo Fitzgerald risultano magnetici.

**Domhnall Gleeson**, il vecchio Bill Weasley di Harrypotteriana memoria (e più recentemente in forza all'Impero ne [_Il risveglio della forza_](/2015/star-wars-7-recensione-il-risveglio-della-forza/)) ha rappresentato forse la sorpresa più grande: interpreta un ruolo da comprimario estremamente cruciale per gli equilibri tra protagonista e nemesi, e ha saputo tenere la scena alla grande  

Bene infine **Will Poulter**: il ragazzotto ci sa fare e, considerando le torture a cui pare Iñárritu abbia sottoposto la troupe, ha tirato fuori una prova più che convincente.

## Doppiaggio

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-13-gallery-image.jpg" alt="Revenant Redivivo Recensione">
</figure>

Come ho scritto di recente riguardo [_Macbeth_](/2016/macbeth-recensione/) non voglio sminuire il lavoro dei doppiatori e non sono certo quel che si dice un purista, **ma per svariati motivi credo che _Revenant_ sia un altro di quei film da rivedersi in lingua originale.**

## Onanismo Cinematografico

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-01a-gallery-image.jpg" alt="Revenant Redivivo Recensione">
</figure>

Assodato che Iñárritu possiede un ego mica da poco (del resto se ha fatto _Birdman_ un motivo ci dovrà pur essere), **il rischio di vedere la sua attenzione ai dettagli sforare nell'autocelebrazione pura esiste.**

Del resto, come diceva Sua Maestà Stephen King nell'introduzione de _La Tempesta del Secolo_:

> Mostratemi un regista che non abbia qualcosa di Stalin e io vi farò vedere un cattivo regista.

Anche in questo caso quindi lo "stalinismo" è perdonato: **l'estetica dittatoriale Iñárrituana è ancora una volta splendidamente funzionale alla bontà della pellicola.**

## Resurrezione

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-19-gallery-image.jpg" alt="Revenant Redivivo Recensione">
</figure>

C'è qualcosa di spaventosamente affascinante, forse a tratti pure morboso, **nel concetto di un uomo distrutto, dato per finito che si vede _auto-costretto_ a risorgere per perseguire il proprio desiderio di vendetta:** 

da _Il Conte di Montecristo_ a svariate religioni, passando per _Il Corvo_ (che come [dicevo](/2015/il-corvo-retrospettiva/) con questo discorso c'entra davvero parecchio), _Il Gladiatore_ e chi più ne ha più ne metta...a ben pensarci, personalmente **io faccio parte di quella grossa fetta di pubblico che quest'archetipo narrativo lo tiene in vita più che volentieri**, e _Revenant_ ne è senzadubbio uno splendido tanto quanto classico esponente
 
## Considerazioni Personali

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-20-gallery-image.jpg" alt="Revenant Redivivo Recensione">
</figure>

Personalmente **Revenant mi è piaciuto un casino.**

Un po' perché **adoro le sue scelte visuali**, un po' perché adoro i western, un po' perché **il cinema di Iñárritu e Di Caprio mi piace un mondo** ma soprattutto perché **amo le storie di vendetta** di cui sopra.

Detto questo, **rispetto a _Birdman_ ho idea che ci troviamo di fronte ad un film molto meno universale.**

Ci sta di più che possa non piacere, anche se **alcuni spettatori lo hanno trovato un film noioso, e personalmente questo lo trovo già più inconcepibile.**

E attenzione: io sono lo stesso che non ha avuto problemi ad esordire nella recensione di _Macbeth_ con un _"Che Palle"_, quindi non voglio passare per quello che parla dal pulpito "culturalmente elevato" al popolo bue, sia chiaro, e lungi da me fare l'avvocato di Iñárritu...però, ragionandoci, mi rendo conto che **su questo film vanno dicendosi un marea di cazzate:**

## Risposta alle Critiche

### "Un film prevedibile"

Ricordate quello che dicevo nella retrospettiva de _Il Corvo_ che citavo sopra ?

Siccome sono buono ve lo riporto qui per comodità:

> Probabilmente **per i canoni di adesso _Il Corvo_ verrebbe stroncato poiché moralmente estremo**, forte dei suoi pochi "grigi" in mezzo e senza chissà quali messaggi celati di nascosto (...) diciamo che **la sceneggiatura de _Il Corvo_ è un po' come quelle storie classiche, lineari, che però in qualche modo finiscono per funzionare in eterno.**

I due film a livello d'estetica e genere sono lontani anni luce, eppure questo discorso resta più o meno lo stesso...e ora, nulla togliendo agli esperimenti originali (anzi, ben vengano!) ma **chi si lamenta della "prevedibilità" di un dato tipo di storie palesemente classiche secondo me al cinema ci dovrebbe andare con la museruola.**

### "Un film lento"

Questa critica la potrei anche comprendere già di più, ma la verità è che **con i movimenti di telecamera e i "salti di scena" tra i vari personaggi l'ho trovata sempre un po' esagerata** (non a caso chi la muove di solito sembra aver guardato le parti con Di Caprio e basta)

Cioè, c'avete presente l'introduzione di _C'era una volta il West_ ? Una delle sequenze più belle della storia del cinema ? 

Dura quasi un quarto d'ora e non succede praticamente _niente_ in termini narrativi. Ed è un _capolavoro_. 

Ecco, il livello forse no, ma la "pasta" di Revenant è certamente quella lì. 

### "Un film dove si parla poco"

Semplicemente, affermare quanto sopra è **una stronzata megagalattica**, esattamente quanto lo è dire che in un film "_parlano troppo"_ 

Per il resto, vale grossomodo quello che ho scritto sopra. 

## Conclusioni

<figure>
	<img src="https://s3.foxfilm.com/foxmovies/production/films/96/images/gallery/revenant-gallery-14-gallery-image.jpg" alt="Revenant Redivivo Recensione">
</figure>

**Revenant è un magistrale esempio di Cinema**, ma forse (anzi, sicuramente) poco in linea con i nostri tempi: **fosse uscito una quarantina d'anni fa, oggi staremmo tutti a tesserne le lodi**

Certo è condito da una buona dose d'egocentrismo autoriale, che tuttavia non guasta affatto (se apprezzate lo stile del regista).

## Voto:

**4 Braccobaldi e mezzo su 5**
{: .notice--success}
