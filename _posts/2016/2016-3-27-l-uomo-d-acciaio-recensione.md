---
layout: article
title: "L'Uomo d'Acciaio [Recensione]"
modified: null
categories: [2016]
excerpt: "Considerando che Batman V Superman m'ispira poco ma m'incuriosisce tanto, l'altro giorno ho finalmente colto la palla mediaset al balzo ..."
tags:
  - cinema
  - recensioni
image: 
  feature: man-of-steel.jpg
  teaser: teaser-man-of-steel.jpg
  thumb: null
published: true
comments: true
---

Considerando che Batman V Superman m'ispira poco ma m'incuriosisce tanto, l'altro giorno ho finalmente colto la palla mediaset al balzo sparandomi per la prima volta Man of Steel.

Beh, anche se giusto quel paio d'anni fuori tempo massimo, ho pensato di recensirlo sommariamente onde snellire premesse a recensioni future.

## La lentezza complessiva del film

<figure>
<img src="http://cdn.collider.com/wp-content/uploads/Man-of-Steel-Russell-Crowe-image-3.jpg" alt="l'uomo d'acciaio recensione">
</figure> 

Che **è un po' il fattore che mi ha sempre reso antipatico il cinema di Zack Snyder**, salvo un paio d'eccezioni:

1) _**Watchmen**_ : che è lentissimo certo, ma molto fedele ad un soggetto semplicemente troppo bello (anche se il fumetto è qualcosa inarrivabile, chiaro...e sì, lo so che ribadirlo è una pratica insopportabile, ma quel che è giusto e giusto)

2) _**Sucker Punch**_ : che vidi al cinema e di cui ricordo poco (andando a memoria non credo che mi fosse piaciuto poi molto, ma lo trovai decisamente con un ritmo veloce per lo standard del regista)

## I due approcci al Divino di Superman

<figure>
<img src="http://cdn.collider.com/wp-content/uploads/Man-of-Steel-Michael-Shannon-image-3.jpg" alt="l'uomo d'acciaio recensione">
</figure> 

Ovvero quello che credo un punto fondamentale sia per capire _Man of Steel_ sia per capire la creatura di Siegel e Shuster in generale:

Specificando che non sono un chissà quale esperto di Superman, **da suo conoscitore occasionale direi che esistono fondamentalmente due approcci nella resa del personaggio**...personaggio che all'apparenza appare tanto semplice da sfiorare i limiti dell'essenziale, ma che forse proprio per questo può risultare spaeventosamente complesso:

1. L'approccio **Superman "Dio"**

2. L'approccio **Superman ["Voglio essere come te"](https://www.youtube.com/watch?v=upQwuy8yHd0)**

Teologicamente parlando, visto che siamo a Pasqua, potremmo definirli così: 

1. **il Superman più assoluto, più _ebraico_**

2. **il Superman meno dogmatico, più _cristiano_** (fermo restando che il personaggio resta la quintessenza della narrativa pop giudaica)

Diciamo, **la differenza che passa tra il Signore degli Eserciti dell'Antico Testamento e quello che si è fatto uomo nel Nuovo**:

Meglio ancora, la differenza che passa tra 

> "Non avrai altro Dio all'infuori di me"

e un 

> "Padre perdonali perché non sanno quello che fanno" 

piuttosto che **tra l'invincibilità assoluta e la vulnerabilità manifesta** di un 

> "Padre, se vuoi, allontana da me questo calice"

## Superman senza Clark Kent

<figure>
<img src="http://cdn.collider.com/wp-content/uploads/Man-of-Steel-image-8.jpg" alt="l'uomo d'acciaio recensione">
</figure> 

**Clark Kent**, l'alterego di Superman (spoiler!) è un po' **l'incarnazione ideale del sopracitato aspetto "Gesuita" dell'uomo d'acciaio**, l'emblema di quel _"s'è fatto uomo"_, il filone da cui attingono molti fumetti e su cui (tra le altre cose) era basata un po' tutta la serie _Smallville_

Ecco, **Snyder di Clark Kent se n'è allegramente sbattuto le balle:** 

**Superman È Kal-El**, un essere supremo **costretto a sopportare le meschinità e le contraddizioni del genere umano**, una specie per cui certo, può provare un affetto circostritto nei confronti di taluni individui (i genitori, Lois Lane), **ma con cui non riesce mai davvero a relazionarsi**, per cui non riesce a provare alcuna autentica empatia.

In tutto questo discorso, **Clark Kent resta solo una maschera**, un po' come Tarantino fece dire alla buon'anima di David Carradine nel suo _Kill Bill_:

<iframe width="560" height="315" src="https://www.youtube.com/embed/hj8pU74qPzE" frameborder="0" allowfullscreen></iframe>

## È un male ?

**È un'interpretazione del personaggio che, estremizzata, per alcuni potrebbe equivalere ad una bestemmia, ma che in un contesto tutto nuovo penso ci possa stare** (anche se qualche riserva ce l'ho pure io).

Detto questo, stando così le cose, semplicemente **ha ragione Lex Luthor**, poche ciance.

<figure class="half">
 <img src="http://1.bp.blogspot.com/-DGf11Tr5rIk/VJRMZhwsGOI/AAAAAAAALMY/94BAEtx2zLI/s1600/superman.gif" alt="lex luthor">
 <img src="http://1.bp.blogspot.com/-xdiaka-L-64/VJRODAfYJ0I/AAAAAAAALMk/OSf0K8gPB7s/s1600/lex.gif" alt="lex luthor">
</figure>

(tratto da Lex Luthor: Man of Steel, che tempo fa avevo recensito <a href src="http://xabacadabra.com/2014/lex-luthor-man-of-steel-recensione">qui.</a>)

Così come ha ragione **il Batman di Frank Miller** (che con il ragazzone di Krypton c'è sempre andato giù abbastanza pesante):

<figure>
<img src="http://robot6.comicbookresources.com/wp-content/uploads/2015/10/batmanvssupermantdkr.jpg" alt="batman superman miller">
</figure> 

lungi dalle sue genuine buone intenzioni, **l'incapacità di concepire le umane vulnerabilità rendono Superman nel migliore dei casi un genitore ultraprotettivo, e nel peggiore un burattinaio (e al tempo stesso burattino) di una sorta di stagnante "dittatura morbida".**

## Tutto il resto è noia...?

<figure>
<img src="http://cdn.collider.com/wp-content/uploads/Man-of-Steel-Henry-Cavill-image-9.jpg" alt="l'uomo d'acciaio recensione">
</figure> 

**_L'Uomo d'Acciaio_ io l'ho trovato un film estremamente noioso per tempi, inquadrature, luci, dialoghi ed impiego degli effetti speciali.**

Mentre lo vedevo, la reazione di "pancia" era molto vicina alla stroncatura senza appello, lo ammetto.

Tuttavia, dopo averci meditato sopra a freddo, dopo averlo insomma "masticato" per bene, **devo dire che è un film che mi ha dato ampi spunti di riflessione.**

Certo, **forse sono più legati alla particolare natura del personaggio che alla resa del film in senso stretto**...ma va detto che dubito mi sarei trovato a fare questo tipo di ragionamenti dopo una visione di un film del trenino marvel ([sì, quello di brigitte bardot](https://leortola.files.wordpress.com/2013/07/03.jpg)), anche se con ogni probabilità mi ci sarei divertito molto di più:

## Bouillabaisse vs Hot Dog

<figure>
<img src="http://cdn.collider.com/wp-content/uploads/Man-of-Steel-Henry-Cavill-image-7.jpg" alt="l'uomo d'acciaio recensione">
</figure> 

è la differenza che passa tra un piatto caratteristico al ristorante e un saporitissimo paninazzo preso al volo: 

**il primo magari non ti piace anche se è cucinato con cura e perizia, il secondo ti sfama e soddisfa nonostante sia preparato con dubbi ingredienti e puro interesse economico in testa.**

## Più cine e meno comic

<figure>
<img src="http://cdn.collider.com/wp-content/uploads/Man-of-Steel-Henry-Cavill-image-4.jpg" alt="l'uomo d'acciaio recensione">
<figcaption>Cavill m'è parso adatto al ruolo, anche se il costume è un po' na chiavica</figcaption>
</figure> 

In buona sostanza, **_L'Uomo d'Acciaio_ è un film che non mi è piaciuto per questioni stilistiche e gusti personali** (io e Snyder stiamo proprio lontani, c'aggia fa), ma che ho trovato senz'altro **più "film" nel vero senso della parola e meno episodio simpaticone di una serie tv com'è stato, ad esempio, _Age of Ultron_**

In questo senso, **si sente l'eredità di Nolan** (che però come regista mi piace certamente di più) assieme ad una certa **spavalderia autoriale** da parte di Zack Snyder e dei suoi sceneggiatori...

e vi dirò, sotto sotto forse è proprio per questo che m'è venuta voglia di andare a vedere _Batman v Superman_.

## PS:

Kevin, va bene tutto ma...PERCHÉ? 

<iframe width="560" height="315" src="https://www.youtube.com/embed/BCy-D2HGQwE" frameborder="0" allowfullscreen></iframe>

ok, forse un po' è giusto così.