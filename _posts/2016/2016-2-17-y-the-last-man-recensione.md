---
layout: article
title: Y - L'ultimo uomo sulla Terra [Recensione]
modified: null
categories: [2016]
excerpt: "Quel "recensione" nel titolo serve più che altro per avere una buona scusa per piazzare questo post, rispondendo all'insopportabile esigenza..."
tags: 
   - recensioni
   - fumetti
image: 
  feature: y-the-last-man.jpg
  teaser: teaser-y-the-last-man.jpg
  thumb: null
published: true
comments: true
---

Quel "recensione" nel titolo serve più che altro ad avere una buona scusa per piazzare questo post, rispondendo all'insopportabile esigenza che ho di scrivere qualcosa riguardo questo fumetto (che sintetizzando per i meno perspicaci è _BELLISSIMO, ANDATE A LEGGERVELO SUBITO!_)

{% include toc.html %}

## Cos'è Y In un paio di frasi

<figure>
<img src="https://upload.wikimedia.org/wikipedia/en/9/97/Y_-_The_Last_Man_30_-_Ring_of_Truth_04_-_00_-_FC.jpg" alt="Y - L'ultimo uomo">
</figure>

**Immaginate cosa succederebbe se domani tutti gli uomini morissero.** 

E sì, intendo proprio **la scomparsa globale degli esseri viventi di sesso maschile**, una specie sogno proibito post-apocalittico della versione Sith di Laura Boldrini (si scherza eh!).

Ce l'avete? Bene.

Ora, fate conto che l'unico maschio superstite in tutto il globo, la proverbiale eccezione che conferma la regola, sia 
**Yorick**, un timido ragazzotto di New York dal nome shakespeariano, fissa per le citazioni pop che manco Deadpool e un principio di agorafobia latente.

Lui, e la sua scimmia.

Da qui in poi, è tutta una meraviglia.

## Mi hanno fregato!

<figure>
<img src="https://upload.wikimedia.org/wikipedia/en/0/04/Y_-_The_Last_Man_23_-_Widow's_Pass_03_-_00_-_FC.jpg" alt="Y - L'ultimo uomo">
</figure>

Con Y - The Last Man, noto in italia come L'ultimo uomo sulla terra, l'autore Brian K. Vaughan è riuscito a fregarmi.

Perché nei 60 numeri che compongono il fumetto, ad un certo punto, dopo tutto il classico percorso *on the road* (per altro **scritto divinamente** e sfruttando in modo impeccabile il concept di cui sopra) si arriva all'**inevitabile punto risolutivo**, quello in cui i nodi vengono al pettine e l'autore si ritrova a dover spiegare i perché e i percome che giustificano tutto questo vissuto.

Bene, come accade spesso, **questo momento risolutivo non mi è piaciuto**, m'è sembrato forzato e assolutamente non all'altezza del resto...eppure, **nell'ultima manciata di volumi, Vaughan come dicevo m'ha fregato:** 

M'ha fatto commuovere, riflettere e ha dato la sterzata più bella (ma anche struggente) che io potessi immaginare al finale e questo, come scrivevo sopra, quando avevo mezzo tirato le somme sui capitoli crepuscolari del fumetto.

## Colpo di Scena

<figure>
<img src="https://upload.wikimedia.org/wikipedia/en/5/51/Y_-_The_Last_Man_31_-_Ring_of_Truth_05_-_00_-_FC.jpg" alt="Y - L'ultimo uomo">
</figure>

Spesso da queste parti e altrove ho scritto/detto che molto spesso mi sembra di vedere un approccio troppo a la **George Martin** in tanti contesti narrativi:

**Il colpo di scena "dovuto", più che sentito**, la scelta che viene fatta solo per stupire la platea, non tanto per seguire quello che la storia vuole raccontare

Ecco, Vaughan mette dei colpi di scena veramente tosti, ma che per la maggior parte **mi sono sembrati splendidamente figli di ciò che stava scrivendo, prima ancora che pensati in relazione a chi sarebbe andato a leggerlo.**

## Brian Vaughan

<figure>
<img src="https://en.wikipedia.org/wiki/Brian_K._Vaughan#/media/File:10.12.12BrianKVaughanByLuigiNovi1.jpg" alt="Brian Vaughan">
<figcaption>Che, con ogni probabilità, È Yorick.</figcaption>
</figure>

Classe 1976, oggigiorno è parecchio noto anche per lo splendido **_Saga_** (che devo decidermi a continuare, ammetto qui le mie colpe), si è fatto le ossa saltellando come tanti tra Marvel e DC consentendosi anche una bella spruzzata del _**Buffy**_ fumettistico (che secondo me gli ha giovato parecchio anche in _Y_) nonché della famigerata serie _**Lost.**_

Dovessi dire, è l'americano più inglese che io abbia mai letto in ambito fumettistico, una sorta di incrocio tra Neil Gaiman e (sopratutto) Joss Whedon.

## Conclusioni

<figure>
<img src="http://media.dcentertainment.com/sites/default/files/GalleryComics_V_1920x1080_20141300_YLM-book2-CVR_54b02cac52cfd4.73783886.jpg" alt="Y - L'ultimo uomo">
</figure>

Ho trovato in Y parecchi interessanti paralleli con il bellissimo _Strange Days_, sottovalutato filmone fantascientifico degli anni '90 (se siete curiosi, vi rimando all'<a href='http://docmanhattan.blogspot.it/2014/11/strange-days-recensione.html'>ottima recensione del Dottor Manhattan</a>)

Infine, menzione specialissima per le splendide copertine del nostro **Massimo Carnevale** (vero orgoglio nazionale), e tanti applausi alla solita Vertigo.

