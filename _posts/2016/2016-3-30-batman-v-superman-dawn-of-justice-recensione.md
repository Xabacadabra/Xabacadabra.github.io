---
title: "Batman V Superman [Recensione]"
last_modified_at: null
categories: [2016]
excerpt: "Checché ne dica Marvel Studios, la vera Civil War s'è scatenata tra gli spettatori di questo film..."
tags:
  - cinema
  - recensioni
header:  
  image:  images/batman-v-superman.jpg
  teaser: images/teaser-batman-v-superman.jpg
  thumb: null
published: true
comments: true
toc: true
---

Checché ne dica Marvel Studios, la vera _Civil War_ s'è scatenata tra gli spettatori di questo film: 

c'è chi lo odia come il male in terra (basti andarsi a leggere il giudizio medio della critica di _Rotten Tomatoes_), chi invece lo apprezza, e una volta tanto è difficile trovare qualcuno che lo ami davvero.

Questo già ci dice qualcosa:

Tralasciando lo spirito bastian contrario, **non si può onestamente parlare di quel che si dice un gran film**, mentre viene facile gettarsi in tutte le facili stroncature del caso.

Cioè, viene facile se la si ragiona in modo superficiale e modaiolo, il che fondamentalmente **mostra come le recensioni stroncanti siano delle abominevoli puttanate autoreferenziali**, sia provenienti dal lato cinefilo sia che (forse soprattutto?) dall'ambiente fumettistico

<figure>
<img src="https://upload.wikimedia.org/wikipedia/it/thumb/0/06/Uomo_dei_fumetti.png/280px-Uomo_dei_fumetti.png" alt="batman v superman recensione">
</figure>

## L'accanimento della critica

<figure>
<img src="https://vignette2.wikia.nocookie.net/newdcmovieuniverse/images/8/87/BvSDawnofJusticeLogo.jpg" alt="batman v superman recensione">
</figure>

**Batman V Superman non è il film di merda che critica e social network tanto vorrebbero che fosse.**

Di certo **è un film riuscito a metà**, soffre di tutti i problemi da "polpettone soporifero" tipici del cinema di Zack Snyder e, essendo stato riscritto più volte in corso d'opera, **vuole essere troppe cose tutte assieme.**

Chiaro.

Ma parliamoci chiaro: **se questo è un filmaccio, allora Thor 2 era _l'inferno_.**

Detto questo, al solito ciò che scrivo qui è tutto a titolo squisitamente personale e, prima di trattare la patata bollente vera e propria (no, non nel senso di Gal Gadot) ci sono un paio di punti da considerare:

## Crossover Fumettistici

<figure>
<img src="https://vignette3.wikia.nocookie.net/newdcmovieuniverse/images/4/4c/BatmanvSupermanComicConPoster.jpg" alt="batman v superman recensione">
</figure>

Personalmente **quelli che mi sono piaciuti si contano sulle dita di una mano** (...che in genere indossa [il guanto dell'infinito](https://it.wikipedia.org/wiki/Il_guanto_dell'infinito)), soprattutto nel discorso DC non mi hanno mai convinto:

In particolare, essendo un adoratore di Batman, non ho mai sopportato granché le storie dove veniva integrato in tutto il discorso megagalattico da _Justice League_: 

**Batman spogliato del suo contesto urbano, di Gotham City, delle sue ombre e dei suoi nemici, nel 90% dei casi diventa un po' un anonimo picchiatore.** 

**Niente Killing Joke, niente Corte dei Gufi, Batman RIP, film di Tim Burton e Nolan, o le meraviglie videoludiche di Rocksteady**...sono cose che, una volta che porti Batman a giocare nello stesso campionato di Superman e Wonder Woman, diventano impossibili da rendere in modo decente.

Poi però c'è quel 10% dove s'insidiano **Frank Miller** e il suo cavaliere oscuro, che sono qualcosa di meraviglioso: 

ecco, **il Batman di questo film è praticamente ricalcato su quello di Miller** (almeno nella forma e parte della sostanza, nella filosofia già ce ne passa...), quindi un problema l'abbiamo scongiurato, e non era certo un problema da poco.

## Il Superman di Cavill

<figure>
<img src="https://vignette1.wikia.nocookie.net/newdcmovieuniverse/images/9/9b/Henrycavill.jpg" alt="batman v superman recensione">
</figure>

**Batman V Superman in origine doveva essere Man of Steel II**, quindi partiamo col dire che la previa visione dell'Uomo d'Acciaio è molto importante (purtroppo) e **per non allungare troppo il brodo vi rimando alla mia [relativa recensione](/2016/l-uomo-d-acciaio-recensione/)**, visto che il Superman che abbiamo in questo film è sostanzialmente lo stesso che avevamo lasciato nel film precedente (forse **un pelo spogliato della sua divinità dal Batman-Prometeo della situazione**).

## Il Batman di Affleck

<figure>
<img src="https://vignette2.wikia.nocookie.net/newdcmovieuniverse/images/0/03/3hRU6px.jpg" alt="batman v superman recensione">
</figure>

Ben Affleck come attore non mi ha mai detto molto, e anche per questo sono stato tra i tanti che che sbuffarono alla notizia della scelta di casting.

Detto questo, **il suo Batman è più che credibile, ma come al solito (è un discorso che ho fatto con tutti gli altri interpreti) Bruce Wayne non mi convince:**

In particolare, il Bruce Wayne a cui la sceneggiatura palesemente s'ispira (quello del Cavaliere Oscuro di Miller) **dovrebbe essere interpretato da un attore ben più attempato e incazzoso:** 

Affleck ha 43 anni e una faccia che ne dimostra 35, e 'sta cosa non la puoi risolvere con i basettoni brizzolati.

Come però dicevo, **il Batman picchione è ottimo sia a livello interpretativo che nel lato visuale**, risultando con ogni probabilità è il principale pregio del film.

## Il Lex Luthor di Eisenberg

<figure>
<img src="https://vignette4.wikia.nocookie.net/newdcmovieuniverse/images/f/f5/Jesse-Lex-000220568-1-.jpg" alt="batman v superman recensione">
</figure>

Mentre per contro Lex è uno dei suoi principali problemi.

Perché sì, l'attore è bravo, perché ok, il Lex Luthor originale era uno scienziato pazzo, va bene, e onestamente non trovo che questo Lex sia stato scritto poi così male. 

Ma perché cazzo...

<figure>
<img src="https://vignette3.wikia.nocookie.net/dcanimated/images/b/b2/JL_Luthor.png" alt="batman v superman recensione">
<img src="https://3.bp.blogspot.com/-wZD-VhORCdk/VJRHhh1LW_I/AAAAAAAALL0/F2gTHFbCH5g/s1600/lex.gif" alt="batman v superman recensione">
<img src="https://images-cdn.moviepilot.com/image/upload/v1426599973/1152385-lex_luthor-batman-v-superman-lex-luthor-for-president-jpeg-169170.jpg">
</figure>

Il Lex Luthor moderno _è questo_, e **non esiste un film dove sia stato reso in un modo decente.**

E la cosa mi da immenso fastidio, perché **in un film del genere un Lex alla Frank Underwood ci sarebbe stato alla grande** (a tal proposito, consiglio vivamente [questa lettura](https://maglomaniac.com/frank-underwood-the-lex-luthor-we-deserved-from-kevin-spacey/)), mentre **il Lex di Batman V Superman non può fare a meno di somigliare ad un Joker di Nolan dei poveri**

## Wonder Woman e Doomsday

<figure>
<img src="https://vignette2.wikia.nocookie.net/newdcmovieuniverse/images/3/33/Ezelsn5vZaY-1-.jpg" alt="batman v superman recensione">
</figure>

Messi assieme perché, come già si può evincere dai trailer, **sono quelli che sdoganano la quota più tamarra del film**, con tanto di battutine e theme supereroistico che per la verità (non me ne voglia Hans prezzemolo Zimmer) sembra uscito da _Soul Reaver 2_.

<iframe width="560" height="315" src="https://www.youtube.com/embed/Gw_o7XUX3fg" frameborder="0" allowfullscreen></iframe>

Boh. 

Sicuramente **risvegliano un po' dal torpore Snyderiano** eh, ma per contro credo **sputtanino molti dei lati salvabili del film**, tra cui il "lato Miller" di cui sopra...e per carità Gal Gadot fa il suo, ma somaticamente parlando non ce la vedo molto azzeccata con il personaggio.

Quanto a Doomsday, **lui pare effettivamente una versione pataccosa del Re Goblin di _Lo Hobbit_**, ma per fortuna appare poco e con poca luce ad evidenziarne la solita pessima CGI.

## What would JJ Abrams do?

<figure>
<img src="https://leortola.files.wordpress.com/2013/06/05.jpg" alt="batman v superman recensione">
</figure>

Alla fine delle due ore abbondanti mi sono ritrovato istintivamente a pensare come **le sensazioni che mi ha lasciato Batman V Superman siano diametralmente opposte a quelle che ho avuto con [Star Wars VII - Il Risveglio della Forza](/2015/star-wars-7-recensione-il-risveglio-della-forza/)...**

Film lontanissimi certo, ma entrambi nerd-franchise-movie creati con una spiccatissima idea commerciale dietro:

Uno noioso ma sperimentale, coraggioso tanto quanto l'altro è stato divertente, appagante e pavido.

Poi oh, Snyder non è certo il Santo Protettore della Creatività, infatti in più punti si nota la prosecuzione della strada già tracciata da Nolan (e da Miller), ma la differenza è che **Zack da quella strada vuole uscire spesso e volentieri, mostra insomma una spregiudicatezza e un coraggio che, da detrattore del suo stile, penso che gli faccia certamente onore.**

## [LIEVE SPOILER] Il momento terrone

<figure>
<img src="https://idiitalia.com/wp-content/uploads/2015/05/MAMMA-SON-TANTO-FELICE.jpg" alt="batman v superman recensione">
</figure>

A dispetto dei nomi crucco-sassoni di Snyder e Goyer, la sceneggiatura risolve il conflitto tra i due supereroi in **un momento che è puro melodramma italico.**

<iframe width="420" height="315" src="https://www.youtube.com/embed/UWZPZZtRN0c" frameborder="0" allowfullscreen></iframe>

preciso.

E vabbè, considerando la storia di Bruce Wayne la cosa ci può anche stare, per carità, però nel complesso mi è sembrata una ragione un po' debole, nonché una scena involontariamente comica.

## Conclusioni

<figure>
<img src="https://vignette3.wikia.nocookie.net/newdcmovieuniverse/images/3/39/UkeWmNrCNYA-1-.jpg" alt="batman v superman recensione">
</figure>

**Avrei preferito che il film fosse più breve e conciso**, magari lasciando da parte Wonder Woman e altre cose per un sequel, ma mi rendo conto che **in termini economici e di promozione è stato senz'altro più conveniente gestirsela così** (tanto più che al botteghino il film sta sbancando, per quanto il franchise rischi di uscirne con le ossa rotte in prospettiva).

Nel complesso? 

**È un film che, non andasse tanto di moda scotennarlo, come minimo rasenterebbe la sufficienza, e che può piacere un bel po' a chi ama la cifra artistica del regista.**

Di mio penso **non sia nulla di memorabile, nel bene come nel male,** e considerando i personaggi che porta in scena forse questo (tra i tanti) potrebbe essere il suo problema più grave.