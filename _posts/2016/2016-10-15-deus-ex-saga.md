---
layout: article
title: "La Saga di Deus Ex"
modified: null
categories: [2016]
excerpt: "O meglio una panoramica sui tre giochi antecedenti a Mankind Divided (che magari un giorno giocherò e recensirò, prima di morire speriamo)"
tags: 
   - videogiochi
image: 
  feature: deus-ex.jpg
  teaser: teaser-deus-ex.jpg
  thumb: null
published: true
comments: true
ads: true
---

O meglio una panoramica sui tre giochi antecedenti a Mankind Divided (che magari un giorno giocherò e recensirò, prima di morire speriamo)

## Deus Ex

<figure>
	<img src="http://1.bp.blogspot.com/-tD3g31CQICE/ViTiGmB5MgI/AAAAAAAANCE/830jV8j-6Us/s1600/deus%2Bex.jpg" alt="Deus Ex">
</figure>

L'avvento del nuovo millennio, lo strapotere cinematografico di _Matrix_, **Warren Spector** sotto chissà quali _nanodroghe_ pronto a dare definitiva coronazione a quanto aveva già sperimentato con i suoi due _System Shock_....

**Deus Ex è stato uno dei videogame più ambiziosi della sua epoca**, forse dell'intera storia: 

un RPG che con gli altri RPG non c'entrava niente, un videogioco così immensamente **cyberpunk** da far trasecolare anche la miglior narrativa di William Gibson, un videogioco lunghissimo, **affrontabile con approcci diversissimi** sia in termini di gameplay (sparatutto ? stealth game ? un po' di entrambi? ) che negli aspetti decisionali da gioco di ruolo propriamente detto.

La storia di **JC Denton** rappresenta a tuttoggi un validissimo elemento di paragone nel settore, con cui ogni titolo di un certo calibro dovrebbe necessariamente confrontarsi.

**Se la definizione videogioco epocale oggi ha un senso, lo dobbiamo anche a Deus Ex.**

## Deus Ex: Invisible War

<figure>
	<img src="http://3.bp.blogspot.com/-ywSi5E3yKfM/ViTgIHJEB4I/AAAAAAAANBw/fjoA8uP62BA/s1600/invisible%2Bwar.png" alt="Deus Ex">
</figure>

_Invisibile War_ è stato per massima parte un grosso passo falso, diciamolo pure subito senza girarci attorno.

Rispetto al capostipite fu **un gioco più breve, semplice e votato all'azione**, con un'ottima scrittura del solito Spector ma senza alle sue spalle la cura meticolosa riservata al predecessore: 

laddove Deus Ex rappresentava in ogni suo comparto la resa di un vero e proprio universo, Invisible War già sembra più "solo" un gioco, escludendo a tratti le battute finali sommati a qualche colpo di scena ben orchestrato.

Sicuramente meno coraggioso ma forse fin troppo bistrattato, **rappresenta una grossa occasione mancata: un bel gioco continuamente eclissato dalla memoria del prequel.** 

Peccato.

## Deus Ex: Human Revolution

<figure>
	<img src="http://1.bp.blogspot.com/-I4JYjFiu2hA/ViTgVfnY25I/AAAAAAAANB4/t3VkRckZc9o/s1600/human%2Brevolution.jpg" alt="Deus Ex">
</figure>

Quello più noto ai giovini e al pubblico mainstream, concepito da **Eidos Montreal** senza Warren Spector a dirigere i lavori.

Ecco, se conoscete un pochino questo blog ora vi aspetterete una condanna nostalgica, uno sputtanamento cinico e caustico pieno di girelle...ed in effetti confesso che, prima di giocarlo, **un po' me lo sarei aspettato anche io:**

**Sequel, remake, reboot e riesumazioni di vecchi classici in salsa moderna mi mettono tendenzialmente sul chi vive** e, parlando di un gioco importante qual'è stato Deus Ex, ammetto di essermi avvicinato a questo pargolo dalle tinte seppiose con tutti i pregiudizi del caso, soprattutto perché non vedo mai di buon occhio una serie che prosegue senza il proprio creatore.

Salta fuori che, invece, **la storia di Adam Jensen mi è piaciuta tantissimo**:

Ho amato pressoché ogni elemento di Human Revolution, trovandolo **la più degna trasposizione moderna dello spirito narrativo e giocoso del primo, gloriosissimo capostipite**, e certamente molto più di Invisible War.

Non a caso, dovessi elencare il principale "difetto" di HR sarebbe più o meno lo stesso che a suo tempo osservai nell'originale Deus Ex: 

**Un ritmo talvolta troppo lento, addensato da una longevità spasmodica e un'universalità ambiziosa.** 

Ma intendiamoci: _magari_ i difetti fossero sempre questi...

**Human Revolution è un raro testimone positivo della scorsa gen**, la dimostrazione che fare giochi belli, profondi e curati come usava una volta non è utopia, e **che quando si parla di "retrogame" non lo si fa solo con la nostalgia in testa:**

Applausi ai ragazzi di Eidos Montreal, e al coraggio che hanno avuto nel rispolverare impegno e stile a dispetto di un settore complessivamente molto più più pigro (e soprattutto costoso).

E oh, dulcis in fundo complimenti pure all'ottimo doppiaggio italiano (quando i soldi della Square Enix vengono impiegati come si deve)

Spero che _Mankind Divided_ segua quest'ottimo sentiero (e di giocarlo prima del 2058)