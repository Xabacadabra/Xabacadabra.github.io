---
layout: article
title: "Sognando Gundam - 1979 [Netflix]"
modified: null
categories: [2016]
excerpt: "Cosa ci può trovare un giovane nella prima serie di Gundam?"
tags:
  - animazione
image: 
  feature: gundam.jpg
  teaser: teaser-gundam.jpg
  thumb: null
published: true
comments: true
---

Cosa ci può trovare un _"giovane"_ nella primissima serie di Gundam?

C'è qualcosa che valga davvero la pena di essere visto, aldilà di ogni retorica e con uno sguardo del tutto privo di nostalgia personale ?

Beh, mica ve lo dico ora, se volete saperlo continuate a leggere!

{% include toc.html %}

## Confessioni Mecha

<figure>
<img src="https://upload.wikimedia.org/wikipedia/it/1/1f/Mobile_Suit_Gundam.jpg" alt="gundam">
</figure>

Anzitutto le cose scomode:

Storicamente, **i robottoni mi fanno cagare.**

Insomma, ci sono le solite eccezioni...**Evangelion** (che però diciamolo, è una faccenda piuttosto diversa), **Code Geass** (che tuttavia non riguarderei mai e poi mai), [**Xenogears**](http://xabacadabra.com/2016/xenogears-recensione/) (che ritengo un'opera d'arte) e forse qualche altro caso che ora non ricordo. 

Insomma, personalmente, il concetto di _mobile suit_ o comunque di "omino che pilota il megarobottone antropomorfo colorato" al 90% mi disgusta:

siccome parliamo di Gundam, penso che su questo punto occorra spenderci un intero paragrafo.

## Non ho l'etàààààà per amartiiiiiiii

<figure>
<img src="https://upload.wikimedia.org/wikipedia/it/b/be/Francobolli_Gundam_Amuro.png" alt="gundam">
</figure>

Noi altri italiani classe '89 (e limitrofi) siamo cresciuti in un **guazzabuglio fatto da tante epoche animate diverse:** 

Dall'avvento dei Classici Disney in VHS a _Lupin III_, passando per lo strapotere di [Dragon Ball](http://xabacadabra.com/2013/dragon-ball-in-italia/), i _Cavalieri dello Zodiaco_, la straordinaria linea editoriale dell'**MTV Anime Night** o le meravigliose TV locali che trasmettevano tranquillamente _Uomo Tigre_, _Lamù_ e _Kenshiro_ in barba al MOIGE...

Quel 1979 anagrafico di Gundam, quindi, in realtà non rappresenterebbe poi tutto 'sto problema.

Ma...avete notato una cosa?

Escludendo gli sporadici _Robotech_ e _Yattaman_ del caso o la moderna serie di _Gundam Wing_ (giunta in Italia solo nel 2001) **le serie coi robottoni erano praticamente scomparse dai palinsesti degli anni '90**.

## Pregiudizi

<figure>
<img src="http://i.imgur.com/67ZsLDp.jpg" alt="gundam">
</figure>

Non so se i miei gusti siano stati deviati da queste scelte televisive o si parli di una fortunata coincidenza, ma sta di fatto che **nel mio cervello _Gundam_ ha sempre rappresentato una roba brutta**, pensata a tavolino per vendere modellini di robot ancora più brutti.

...ok, immagino che qualche fanatico stia per bussare alla mia porta armato di G-Cannon, ma sia ben chiaro che scrivo tutto questo preambolo solo per evidenziare la mia totale _verginità_ nel ramo.

## Netflix

<figure>
<img src="http://i2.hd-cdn.it/img/max_width1000/id535810_1.jpg" alt="gundam">
</figure>

In verità l'amico Gatto (non nel senso felino, ma di amico nerd / compagno di viaggio delle mie spedizioni lucchesi) mi ha sempre esortato a concedere alla leggendaria serie una possibilità, più che altro **per gli aspetti socio-politici che quest'ultima portò in scena.**

Quindi, **complice l'avvento della serie ridoppiata e ripulita su Netflix**, ho deciso di provare a darci un'occhiata.

## Verdetto ?

<figure>
<img src="http://i295.photobucket.com/albums/mm145/SaotomeAlto/Mobile%20Suit%20Gundam/Mobile%20Suit%20Gundam%200079/rx782-battered.jpg" alt="gundam">
</figure>

Dopo 7 episodi (opinione sempre superficiale, quindi), posso dire che capisco buona parte delle ragioni che hanno reso Gundam un perno fondamentale nella storia dell'animazione nipponica: 

**Gundam è una serie decisamente matura, a tinte molto più _seinen_ che _shonen_ e con un contesto strutturato e realistico**, a differenza di quanto si potrebbe dire (almeno a naso) dei super-robot di Go Nagai:

Per intenderci, **sostituendo ambientazione spaziale e mobile suit con la vera Terra e prototipi di "semplici" carri armati, la trama di _Gundam_ resterebbe comunque ottimamente in piedi.**

## Quindi è bello ?

<figure>
<img src="http://images.sgcafe.net/2013/07/rx782.jpg" alt="gundam">
</figure>

Di base, fino a questo punto, sì: 

Certo esiste **l'esasperazione del dramma che la faceva da padrone nel grosso dell'animazione giapponese degli anni '70-'80** (fattore che a me non dispiace affatto) e **l'inevitabile messa in mostra delle funzioni e abilità del _Gundam_ come manco una pubblicità di Giochi Preziosi** (e questo invece mi dispiace parecchio) ma nulla di troppo indigesto.

## Concludendo 

<figure>
<img src="http://www.fanboy.com/archive-images/gundam-0079-02.jpg" alt="gundam">
</figure>

Sinceramente, conoscendomi, non so se riuscirò a terminarla: 

è una serie piuttosto lunga, datata e soprattutto figlia di un genere che **alla base non è nelle mie corde**, ma avessi meno Serie TV in arretrato penso che me la sarei già sciroppata in allegria.

In generale, **mi sento comunque di consigliarne la visione ad ogni potenziale appansionato, magari spaventato da quell'età importante che per chi scrive non ne scalfisce la qualità.**
