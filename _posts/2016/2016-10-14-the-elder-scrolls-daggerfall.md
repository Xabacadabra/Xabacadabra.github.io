---
title: "The Elder Scrolls II Daggerfall nel 2016"
modified: null
categories: [2016]
excerpt: "Dopo una solida manciata di ore passate testando OpenMW che ha portato il mio vecchio amore The Elder Scrolls..."
tags: 
   - videogiochi
   - cyberspazio
header:  
  image:  images/daggerfall.jpg
  teaser: images/teaser-daggerfall.jpg
  thumb: null
published: true
comments: true
---

Dopo una solida manciata di ore passate testando [**OpenMW**](https://openmw.org/en/) 0.40 che ha portato il mio vecchio amore **The Elder Scrolls III: Morrowind** in ambiente Linux (e soprattutto in una versione moderna e come il Tribunale comanda) mi son detto: 

**Rispolveriamo Daggerfall.**

È tempo.

Perché sì, mentre il mondo impazzisce per **la remastered di Skyrim** (per me utile quanto il due di picche a briscola, ma vabbè) a me è preso lo sghiribizzo per Daggerfall.

## DaggerXL

Sghiribizzo che in realtà ho da parecchio, ma che ho sempre tenuto a freno nella (temo vana) speranza di vedere la beta dell'[XL Engine](https://xlengine.com/) portata a compimento...

## DOSBox Power

...siccome però le cose su quel fronte vanno per le lunghissime, toccava fare alla vecchia maniera, usando dosbox:

nello specifico ho seguito l'ottima guida presente su [Gamers On Linux](https://www.gamersonlinux.com/forum/threads/elder-scrolls-ii-daggerfall-guide.1559/) (è piuttosto semplice, nel caso di problemi fatemi sapere qua sotto se siete interessati!)

## Impostare i controlli di Daggerfall

Diciamocelo, **Daggerfall è invecchiato davvero male:** 

fu il mio primo Elder Scrolls e continuo a stimarlo moltissimo per immensità, idee ed ambizione, ma il tempo con lui non è stato galantuomo come nel caso di Morrowind: 

<iframe width="560" height="315" src="https://www.youtube.com/embed/Z8gcuNbkOvE" frameborder="0" allowfullscreen></iframe>

se non altro, seguendo questo comodo video, l'esperienza riesce a svecchiarsi un minimo e il gioco può essere affrontato senza impazzire più del dovuto!

## Vargen, Monaco di Kynareth

Ed ecco qui il personaggio che mi sono creato per l'occasione: 

<figure>
	<img src="/gallery/elderscrolls/vargen.png" alt="Personaggio di Daggerfall">
	<figcaption>pare un pornoattore degli anni '70 eh?</figcaption>
</figure>

Potrei scriverci sopra qualche storia volendo...forse da queste parti non l'ho specificato, ma il mio massimo divertimento in questo tipo di giochi è **inventarmi biografie, alberi genalogici e cronologie** che creino contesto e background ai miei personaggi.

Non ci credete? [Date un'occhiata a cosa ho combinato per il mio ultimo personaggio di Skyrim.](/velnias/)

## Postilla: A proposito di Tamriel

Ridendo e scherzando, gli Elder Scrolls rappresentano forse la serie di videogame a cui ho complessivamente dedicato più tempo in assoluto, nonostante il mio cuore romantico batta sempre principalmente per una certa serie di JRPG...magari scriverò qualche altro post a riguardo, vedremo.
