---
layout: article
title: "Deadpool [Recensione]"
modified: null
categories: [2016]
excerpt: "Togliamoci subito il dente avvelenato. Deadpool è un film costruito per Internet. Come tale, è un film che nella sua promozione..."
tags:
  - cinema
  - recensioni
image: 
  feature: deadpool.jpg
  teaser: teaser-deadpool.jpg
  thumb: null
published: true
comments: true
---

Togliamoci subito il dente avvelenato:

**Deadpool è un film costruito per Internet.**

Come tale, è un film che nella sua promozione, diffusione, "memevisione" da social network **ha fatto (e farà) di tutto per farsi _odiare_.**

è una *sindrome da rigetto* piuttosto comune, che riguarda un sacco di faccende diverse ed effettivamente interessa il personaggio già da parecchio tempo...

Tuttavia nella mia recensione **tutto questo discorso proverò ad ignorarlo**, e al solito **considererò il film solo per quello che è in se stesso.**

{% include toc.html %}

Prima di tutto occorre un breve preambolo sulla storia editoriale del personaggio, perché spiega molte delle cose che scriverò poi:

## Il Deadpool fumettistico

<figure>
<img src='http://static.comicvine.com/uploads/original/0/40/1298328-_31.jpg' alt='deadpool-recensione'>
</figure>

**Deadpool nasce, cresce e (non) muore come ottimo comprimario.**

Davvero, per citare un esempio che li vale tutti leggetevi la splendida serie di **Uncanny X-Force** scritta da Remender nel 2010, con un team che oltre al nostro pazzoide conta quella strappona di **Psylocke, Logan *prezzemolo* Wolverine e il Diabolik francesino (Fantomex)**: 

ecco, **in quel contesto Deadpool, nel suo ruolo da gregario, funziona semplicemente alla grande.**

Viceversa, almeno secondo chi vi scrive, **le storie in cui Deadpool è il diretto protagonista funzionano parecchio meno.**

Specifico che non ho una conoscenza esagerata del personaggio, ma la mia impressione oltre i limiti del superficiale è stata un po' quella.

## Le responsabilità di essere una macchietta

<figure>
<img src='http://s3.foxfilm.com/foxmovies/production/films/103/images/gallery/deadpool-gallery-06-gallery-image.jpg' alt='deadpool-recensione'>
</figure>

Non che il buon Wade Wilson sia solo questo, ma fondamentalmente al 90% questo è quello che passa di lui: 

un personaggio totalmente suonato, che abbatte abitualmente la quarta parete, snocciola riferimenti alla pop culture a più non posso e finisce di continuo nel bel mezzo di amorevoli mattanze.

Praticamente, **Deadpool è un po' l'incrocio ideale tra The Mask, Spiderman, uno Youtuber ed un Wrestler.**

Gioco forza, **è l'incarnazione fumettistica di ciò che è buona parte dell'internet contemporaneo.**

## Il film

<blockquote class="twitter-tweet" data-lang="it"><p lang="en" dir="ltr">Saw DEADPOOL. Full of fan service from OP to the ED roll. <a href="https://t.co/WAgONKXppM">pic.twitter.com/WAgONKXppM</a></p>&mdash; HIDEO_KOJIMA (@HIDEO_KOJIMA_EN) <a href="https://twitter.com/HIDEO_KOJIMA_EN/status/699393325636329472">16 Febbraio 2016</a></blockquote>
<script async src="//platform.twitter.com/widgets.js" charset="utf-8"></script>
(detto da lui è un po' paradossale, non trovate?)

Per una volta **il fatto che i diritti Marvel siano sparsi in giro potrebbe aver giovato alla riuscita del film:** 

Deadpool è infatti prodotto dalla **20th Century Fox** (come i vari X-Men), ergo **non fa parte del fin troppo ingombrante cineverso Marvel Studios**, e penso sia stato un bene per entrambi:

per Deadpool, in particolare, c'è stata la possibilità di **fregarsene altamente di pericolose macrotrame ventennali** e progetti a lungo termine, **puntando tutto quanto sul più puro intrattenimento da una botta e via.**

L'eccezione, ovviamente, sarebbero i sopracitati *X-Men*...che rappresentano comunque poco più di un elemento di sfondo (e hanno già una storia "editoriale" complicata per i cavoli loro).

## Regia

<figure>
<img src='http://s3.foxfilm.com/foxmovies/production/films/103/images/gallery/deadpool-gallery-02-gallery-image.jpg' alt='deadpool-recensione'>
</figure>

**Tim Miller** è alla sua seconda prova dopo _The Goon_ e direi che offre una regia niente male, anche se personalmente **le scene d'azione m'hanno annoiato parecchio**, forse per via dell'overdose da **bulletime** (certe sequenze sono il sogno bagnato di Max Payne). 

In generale, **se Deadpool non dicesse qualche cazzata ogni petosecondo ci si annoierebbe davvero in fretta**, ma per contro questo impedisce ad ogni altro momento di spiccare più di tanto (come le parti dedite alla love story, che non sono girate affatto male, anzi).

## Ryan Reynolds & Co

<figure>
<img src='http://s3.foxfilm.com/foxmovies/production/films/103/images/gallery/deadpool-gallery-04-gallery-image.jpg' alt='deadpool-recensione'>
</figure>

**Ryan è bravissimo**, sembra nato per questo ruolo e uscito dall'immaginazione collettiva dei lettori di fumetti Marvel:

In effetti, **Deadpool è probabilmente uno dei personaggi resi più fedelmente in una trasposizione cinematografica.**
 
Buona prova anche per **Francesco Venditti** (sì, il figlio di Antonellone nostro), che porta a casa un signor doppiaggio ingiustamente bistrattato da molti fan (soprattutto quando dall'altro lato abbiamo un cattivo con la voce a metà strada tra Mal e Raz Degan...)

Il resto del cast fa il suo, con una menzione di merito per la bella  veneto-brasiliana **Morena Baccarin**.

## Strizzate d'Occhio

<figure>
<img src='http://s3.foxfilm.com/foxmovies/production/films/103/images/gallery/deadpool1-gallery-image.jpg' alt='deadpool-recensione'>
</figure>

Prendendo in prestito la grandiosa definizione di JJ Abrams _made in Leo Ortolani_, direi che qui ci troviamo di fronte ad un caso abbastanza simile, ma con una strizzata d'occhio collettiva da parte di tutta la produzione:

**C'è un Deadpool che ad ogni momento continua a chiamarci come un bambino molesto in cerca d'attenzioni**, ribadendo ai limiti della disperazione un implicito urlo:

> "Guardate quanto sono simpatico! Quante battute! Quante parolacce! PROOOOT! Visto che gag?! E c'è anche la scena dopo i titoli di coda come nei film della Marvel dei grandi! Visto che bravo che sono?? Chimichanga!"

Ora, intendiamoci: **non sono sicuro che tutto questo "strafare" sia considerabile come un vero e proprio difetto del film.**

Perché, parliamoci chiaro, **se vuoi fare un film con Deadpool come protagonista, _non puoi_ non girarlo in questa maniera**, almeno se vuoi evitare di snaturare il personaggio.

Ed ecco, la fedeltà qui c'è tutta, assolutamente, e l'intrattenimento pure...

## Conclusioni

<figure>
<img src='http://s3.foxfilm.com/foxmovies/production/films/103/images/gallery/deadpool-gallery-03-gallery-image.jpg' alt='deadpool-recensione'>
</figure>

> "Sto per massacrarti come i Limp Bizkit hanno massacrato la musica negli anni '90"

Il problema semmai, è proprio a livello concettuale: 

**Deadpool è un film divertente per farsi quattro risate, ma anche tra i più dimenticabili della grande abbuffata cinefumettistica che attraversa questi nostri anni.**

Non è quel mix epico-comico-avventuroso per famiglie che è stato il meraviglioso _Guardiani della Galassia_, **ma nemmeno una puttanata [tafazziana](https://it.wikipedia.org/wiki/Tafazzi) come i film solisti del povero Wolverine**:

Per certi versi in effetti **Deadpool assomiglia molto ai cinecomic che uscivano prima che li chiamassimo cinecomic con tanta confidenza**, cioè la lunga schiera che contempla i vari vecchi _Batman, Blade, X-Men_, ma anche _Sin City_ o gli _Spiderman_ di Raimi:

soprattutto nei suoi lati più seri (davvero, ci sono anche quelli), **trovo che Deadpool risulti un parente più stretto della scuola anni '90 - primi 2000 che dell'odierna overdose trainata dalla Marvel Studios.**

## Valutazione

<figure>
<img src='http://s3.foxfilm.com/foxmovies/production/films/103/images/gallery/deadpool-gallery-01-gallery-image.jpg' alt='deadpool-recensione'>
</figure>

**Deadpool è un film che può piacere ad un sacco di gente, ma dare immenso fastidio a chiunque malsopporti la sovraesposizione mediatica** (e al MOIGE, se ancora esiste). 

Durasse un po' meno e fosse uscito una decina d'anni fa probabilmente ne avrebbe guadagnato parecchio, ma anche così resta un film divertente, convincente e ben strutturato.

3 Braccobaldi e mezzo su 5
{: .notice-success}