---
title: "Paradise Lost - Draconian Times [Recensione]"
modified:
categories: [2016]
excerpt: "Attenzione: quelle che seguono sono impressioni istintive buttate giù di getto, un tipo di recensione non-ragionata che m'andava semplicemente di fare dopo l'ascolto di quest'album."
tags: 
     - musica
     - recensioni
comments: true
header:  
  image:  images/paradise-lost-draconian-times.jpg
  teaser:  images/teaser-draconian-times.jpg
toc: true  
---

Attenzione: quelle che seguono sono impressioni istintive buttate giù di getto, un tipo di "recensione" non-ragionata che m'andava semplicemente di fare dopo l'ascolto di quest'album.

Tradotto: sono ancora più schifosamente soggettivo del solito!

## Draconian Times

<iframe src="https://embed.spotify.com/?uri=spotify:album:3dpkz0rBs1fkXhTTLlPY85&theme=white" width="300" height="380" frameborder="0" allowtransparency="true"></iframe>

Draconian Times è un disco perfetto, un disco preciso, _giusto_.

E _Yearn For Change_ è forse la quintessenza di un certo tipo di rock/metal di stampo altrettanto giustamente definito **gotico**, almeno secondo l'accezione del termine nel 1995 (ma mi piace pensare che anche Augustus Pugin approverebbe).

## Paradiso Perduto

Vorrei precisare che **non sono un cultore dei Paradise Lost:**

Mi piacciono alcune loro canzoni (per dire, amo _Angel Tears_ da parecchi anni) e qualche loro disco me lo sono goduto pure tanto...ma **non è uno di quei gruppi che mi sono mai messo a "studiare"**, seguire ed analizzare, non è mai partito l'amore vero e proprio insomma.

E oh, è stato un bene: perché quest'oggi ho incontrato _Draconian Times_, e l'ho trovato qualcosa di assolutamente meraviglioso aldilà d'ogni retorica da fan.

## Spettri

**Draconian Times è la colonna sonora che ho sempre desiderato per descrivere la mistica oscura degli anni '90:**

È il naufragio della MS Estonia, è _Il Corvo_, è il _Mondo di Tenebra_ della Whitewolf, è _Sandman_, è Dylan Dog, è i Type O Negative per le masse europee, è il favoloso videogame _Apocalypse_ (ricordatemi che devo scriverci qualcosa), è un film di Tim Burton che incontra il doom metal, è **l'anima non-morta britannica dei Metallica** (sebbene di tutt'altro genere)...

È qualcosa di incredibilmente bello e oscuro, **uno spettro che vent'anni fa aleggiava da queste parti, che da bimbo cercavo e tentavo inutilmente d'afferrare, attraversandolo manco fossi _Casper_**.

Davvero.

Sentite come parte _Hallowed Land_, guardate quant'è meravigliosa la cover, come stanno bene le frasi campionate di Charles Manson in _Forever Failure_...

<figure>
<img src='https://www.nuclearblast.de/static/articles/104/104536.jpg/1000x1000.jpg' alt='paradise-lost-draconian-times'>
</figure>

Diamine, è figo pure il titolo.

## Chi lo dovrebbe ascoltare ?

Questa è una domanda decisamente complessa:

**il disco è straordinariamente accessibile per essere l'esponente di un genere così "difficile" da digerire**, quindi è una vera contraddizione di termini.

Ci sono, ovviamente, tutte le questioni "viscerali" del caso...per esempio, **la voce di Nick Holmes per me qui è semplicemente perfetta, ma mi rendo conto di come non sia certo per tutti i palati.**

Di sicuro, **è un disco perfetto per entrare nell'atmosfera di Halloween**, almeno per come la intendo io.
