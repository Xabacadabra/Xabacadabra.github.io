---
layout: article
title: "Omikron: The Nomad Soul [Recensione Parte I]"
modified: null
categories: [2016]
excerpt: "Iniziamo il nostro viaggio in David Cage Begins"
tags: [recensioni, videogiochi]
image:
  feature: omikron-recensione.jpg
  teaser:  teaser-omikron.jpg
  thumb:
published: false
comments: false
---

Ok.

Ho giocato _Omikron: The Nomad Soul_ per circa mezz'ora, e siccome già avrei tipo quelle venti milioni di cose da scrivere, ho pensato bene di strutturare una (specie) di **Recensione a episodi** (che, esattamente come una Serie TV, potrà proseguire o chiudere miseramente...vedremo)

## Cos'è Omikron: The Nomad Soul in poche parole

Tanto per farsi fighi con gli amici nerd senza spulciare Wikipedia:

Omikron è il primissimo gioco realizzato da **David Cage** e la sua **Quantic Dream**, cioè quelli di _Fahrenheit, Heavy Rain e [Beyond: Due Anime](http://xabacadabra.com/2013/beyond-due-anime-recensione/)_ (mica ciufoli, almeno in teoria).

E, elemento notevole del lotto, è pure quello strano gioco in cui campeggia la presenza di un certo **David Bowie**, e non solo musicalmente parlando.

## 1999: Il contesto storico

Degno figlio della fine del millennio, Omikron trabocca dello spirito fantascientifico del periodo:

Erano gli anni di _Matrix_, dell'internet sempre più alla portata dell'uomo comune, della **rivoluzione tecnologica** che sembrava seguire una versione _patinata_ della strada che pop-culture giapponese e narrativa cyberpunk statunitense avevano tracciato tra gli anni '80 e '90.

E sarà un caso, ma Omikron venne pure prodotto dalla estremamente prolifica **Eidos Interactive**, la stessa che l'anno dopo rilasciò il ben più noto _Deus Ex_ e aveva da poco convertito (male) _Final Fantasy VII_ e _VIII_ per il mercato PC.

Tra le altre cose, Omikron mostrò pure una considerevole dose di sfiga dedicando la conversione console a quella splendida, fallimentare meteora che risponde al nome di _Sega Dreamcast_.

## Troppo presto ?

Sono state le prime parole che ho pensato dopo averlo avviato.

Partiamo col dire che Omikron può considerarsi uno dei primi veri e propri videogame "openworld" in senso moderno, tralasciando i vari RPG a la _Daggerfall_ della situazione (che meritano un discorso a parte):

I vari _Shenmue_, _GTA 3_ e compagnia cantante erano ancora in divenire, e in effetti l'idea stessa di un mondo virtuale da _vivere_, più che da "giocare", avrebbe sviluppato una certa concretezza qualche anno dopo l'uscita di Omirkon.

## Anima mia torna a casa tua

Curiosamente una delle critiche imputabili ai videogiochi Quantic Dream moderni è quella di possedere poco "gioco giocato" in senso stretto, mentre di Omikron potremmo dire che ne ha probabilmente _troppo_:

Sparatutto in terza persona con occasionali sequenze da picchiaduro (!), approccio ad enigmi tipico delle Avventura Grafiche e dulcis in fundo statistiche e preponderanti aspetti da Gioco di Ruolo, soprattutto a livello d'interazione narrativa.
