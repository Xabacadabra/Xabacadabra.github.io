---
title: "Idi di Marzo made in Xab"
last_modified_at: null
categories: [2016]
excerpt: "Ultimamente sono un po' scomparso da questi lidi per un bel po' di motivi diversi..."
tags: [xabologia]
header:  
  image:  images/xabacadabra4.jpg
  teaser:  images/teaserxabacadabra4.jpg
published: true
comments: true
toc: true
---

Ultimamente sono un po' scomparso da questi lidi per un bel po' di motivi diversi...ce ne sono molti, ma anzitutto vorrei partire con questo post parlando di quelli più "mediatici" e di conseguenza adeguati a Xaba Cadabra:

## Akira (manga).

<figure>
<img src='https://vignette4.wikia.nocookie.net/akira/images/e/ec/Akira-2243121.jpg/revision/latest?cb=20130610193205' alt='akira'>
</figure>

In realtà l'ho finito nei primi del mese: 

finalmente, dopo anni e anni di adorazione viscerale per il film, mi ci sono messo di buzzo buono.

Che dire? Com'era prevedibile **è meraviglioso**, forse meno d'impatto e memorabile del lungometraggio ma straordinariamente appagante nel suo aspetto narrativo, nel percorso dei personaggi. 

Penso sia **una lettura obbligata per ogni estimatore del cyberpunk e della cultura fumettistica nipponica,** Otomo, autore con pochi eguali in patria (forse Miyazaki e l'innarrivabile Tezuka) è uno di quei rivoluzionari che hanno decisamente ridefinito tutti gli anime e i manga nel complesso.

## 20th century boys 

<figure>
<img src='https://i7.mangareader.net/20th-century-boys/80/20th-century-boys-84752.jpg' alt='20thcenturyboys'>
</figure>

Giusto per stare nel giro del fumetto nipponico...e, incredibile a dirsi, **credo sia diventato di diritto il mio manga preferito.**

Ed è davvero strano, perché sono quelle cose che di solito succedono quando parte l'effetto nostalgia, del fumetto che ti ha colpito tanto perché legato alla tua infanzia eccetera eccetera...ecco, no: **Naoki Urasawa io l'ho conosciuto a inizio Marzo 2016**, e mi ha conquistato esattamente come i vari Kentaro Miura e Takehiko Inoue della mia infanzia. Forse pure di più.

Dovrei scrivere un bel po' di cose su 20th century boys, ma è complicato anche solo discuterne...

## La quarta stagione di House of Cards

<figure>
<img src='https://www.cinefilos.it/serietv/wp-content/uploads/sites/3/2016/01/house-of-cards-4-anything-for-america.jpg' alt='house-of-cards-4'>
</figure>

Che è anche assolutamente la più bella di tutte e quattro per quanto mi concerne, forse complice il fatto che nell'America vera ferve nel clima da primarie (sulla politica nostrana preferisco stare zitto perché non sono tipo da bestemmie). 

## La seconda stagione di Daredevil 

<figure>
<img src='https://when-will.net/images/artikel/2015/april/Daredevil.jpg' alt='daredevil'>
</figure>

Appena iniziata, hype a mille e per fortuna Netflix ha la splendida abitudine di buttare le serie in pacchi completi da 12 episodi pronti da sniffare

##  Videogiocando

Visto che ultimamente il mio sistema operativo preferito è diventato [**Xubuntu**](https://it.wikipedia.org/wiki/Xubuntu), i pochi titoli steam supportati su linux mi hanno offerto la scusa per impazzire sopra **Civilzation 5** e (prossimamente) forse ridarmi un po' all'emulazione selvaggia, vedremo

## Pregianza che lascia Spaziogames

Una notizia abbastanza chiusa nella nerdfera nostrana, ma mi andava di commentarla brevemente

<iframe width="560" height="315" src="https://www.youtube.com/embed/1ZpZ0hDpObk" frameborder="0" allowfullscreen></iframe>

Ho appreso con sommo rammarico che [Spaziogames](https://www.spaziogames.it/) dovrà fare a meno di **Pregianza**, per chi scrive uno dei pochi recensori italiani degni di essere letti:

forse c'entrerà poco, ma mi ricorda un po' come il mondo "da rivista di videogiochi" che tanto avevo amato da bambino stia progressivamente svanendo, mutando anche nelle sue eredità digitali

## Arrivedorci!

<iframe width="420" height="315" src="https://www.youtube.com/embed/oakmPgqS3po" frameborder="0" allowfullscreen></iframe>

Mentre mi preparo a mettere su l'ennesimo caffè sto valutando se vale la pena di scrivere un altro post, uno dedicato ai motivi più personali che mi hanno reso latitante quaggiù...

il fatto è che ci sarebbe sempre tutto il malloppo di roba da importare dal vecchio dominio e un sacco di cose diverse di cui mi piacerebbe scrivere qualcosa, quindi vedremo dai

ci sentiamo presto, magari con qualche leggero cambio di "politica editoriale" :)