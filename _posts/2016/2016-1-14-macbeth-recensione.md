---
layout: article
title: "Macbeth (2015) [Recensione]"
modified: null
categories: [2016]
excerpt: "Commento lapidario ma onesto? Che palle. Commento un minimo più articolato ed esplicatore? Macbeth non è un brutto film, anzi!"
tags:
  - recensioni
  - cinema
image: 
  feature: macbeth.jpg
  teaser: teasermacbeth.jpg
  thumb: null
published: true
comments: true
---

### Commento lapidario ma onesto?

_**Che palle.**_

### Commento un minimo più articolato ed esplicatore ?

**Macbeth non è un brutto film, anzi!**

Cioè, non si può definire brutto un film dove degli attori fantastici quali **Michael Fassbender** e **Marion Cotillard** reinterpretano superbamente uno dei più celebri capolavori shakespeariani...anzi, nulla togliendo agli ottimi doppiatori (Francesco Prando e Stella Musy) questo è uno di quei casi in cui **penso si necessiti una visione in lingua originale** per valutare a dovere le considerevoli capacità interpretative qui messe in mostra.

Il punto, però, è che nel paragrafo sopra ho scritto _"che palle"_ e mo tocca spiegarmi meglio, visto che parebbe cozzare quanto appena affermato...

## Macbeth Super Star

<figure>
	<img src="http://www.theyorker.co.uk/wp-content/uploads/2015/10/Macbeth-Poster-.jpg
" alt="macbeth 2016 locandina">
</figure>

Premetto che non ho mai visto una rappresentazione teatrale della tragedia: 

l'ho letta parecchi anni fa e ho visto i film di Welles[^orson] e Polanksi[^polanski]. (l'adattamento giapposo di Kurosawa continua a mancare colpevolmente al mio appello, lo so!) quindi in termini di paragone potrei fare solo un commento parziale...che comunque eviterò: 

**preferisco giudicare il film per quello che offre in se stesso, ergo terrò conto unicamente della fonte shakespeariana** (che per forza di cose non si può ignorare).

[^orson]: Oscuro ma parecchio strano, forse per il poco budget: è un film recitato con ombre e sguardi, ma il buon Orson non mi ha convinto nel ruolo di Macbeth (ecco, per paradosso ad averci una macchina del tempo sarebbe stato bellissimo vedere lui alla regia di un Fassbender)

[^polanski]: Da fan di Polanski quale sono (_La Nona Porta_ è uno dei miei film preferiti), devo dire che il suo Macbeth settantiano non mi piacque affatto: forse dovrei riguardarmelo, o forse a questo punto c'han ragione quelli che sostengono che la tragedia porti male, mah!

## In che senso _Che palle_ ?

<figure>
	<img src="http://thefilmstage.com/wp-content/uploads/2015/06/macbeth_header-620x338.png
" alt="macbeth 2016 marion cotillard">
</figure>

Nel senso che **per me la regia di Justin Kurzel ha del soporifero.** 

I suoi tempi, **le sue inquadrature** (specie tutti quei primi piani ballerini a rotta di collo), il suo **ritmo** e probabilmente il lavoro dei suoi sceneggiatori (che avevano comunque l'ingrato compito di riadattare fedelmente Shakespeare per il grande schermo) m'è sembrato tutto esageratamente pesante e noioso.

Discorso simile anche per l'altro Kurzel (Jed), fratello minore del regista e addetto ad **una colonna sonora anonima e dimenticabilissima** nel suo voler essere piattamente tetra.

Non mi ha convinto nemmeno la fotografia del bravo **Adam Arkapaw** (il cui lavoro ho semplicemente _adorato_ nella prima stagione di _True Detective_), tanto fumosa e fredda che mi pareva quasi voler ostentare il dramma, necessità che risulta abbastanza grave e ridondante nella rappresentazione di una delle tragedie per eccellenza.

## Eh, se giocava Maradona...

<iframe width="560" height="315" src="https://www.youtube.com/embed/RgH_OnrYlCk" frameborder="0" allowfullscreen></iframe>

Diciamo che mi è sembrato di vedere l'opera di un regista che vorrebbe essere Ridley Scott o Francis Ford Coppola (vorrebbe, appunto), **un soggetto imperioso confezionato malino ma portato in scena da due attori megagalattici come protagonisti.**

**Valutare un film del genere è perciò davvero difficile:** 

So che adesso sembrerò ritrattare quanto scritto, ma non credo che Justin Kurzel sia necessariamente un cattivo regista, **solo penso che una storia del genere sia per forza di cose materia da pesi massimi**, e che per certi versi in questa produzione la si è trattata con **fin troppo timore reverenziale**.

## Conclusioni

<figure>
	<img src="http://images.vanityfair.it/gallery/31830/Big/c02e4e28-a53b-40bd-8754-3dc4164caa0f.jpg
" alt="macbeth 2016 michael fassbender">
</figure>

**Macbeth è un buon film**, che come detto personalmente m'ha annoiato (e non poco) ma che può benissimo piacere ad un determinato tipo di pubblico "colto" (anche esigente), soprattutto grazie alle ottime prove di Fassbender e Cotillard.

Il punto è che **una tragedia come Macbeth non può permettersi di essere "solo" un buon film**, soprattutto con un cast simile: la prima cosa che ho pensato uscendo dalla sala è che **con un'altra produzione dietro forse avremmo potuto avere uno dei film migliori dell'anno**...ma con i se e con i ma non si fa la storia.

## Voto

Dovendo braccobaldizzarlo:

**nella solita scala da 1 a 5 ci metterei un dignitoso 3**
{: .notice-warning}

Personalmente lo vedrei pure un punto sotto...ma che ci volete fare, ogni tanto mi tocca fare _l'oggettivo._

<script type="application/ld+json">
{
  "@context":"http://schema.org",
  "@type":"Movie",
  "name":"Macbeth",
  "director": "Justin Kurzel",
  "review": {
    "@type": "Review",
    "reviewRating": {
      "@type": "Rating",
      "ratingValue": "3"
    },
    "name": "Soffia, vento. Vieni, rovina",
    "author": {
      "@type": "Person",
      "name": "Andrea Xab Corinti",
    "image": "http://xabacadabra.com/images/macbeth.jpg",
   },
   "datePublished": "2016-1-14",
   "dateCreated" : "2016-1-14",
    "reviewBody": "Commento lapidario ma onesto? Che palle. Commento un minimo più articolato ed esplicatore? Macbeth non è un brutto film, anzi!"
  }
}
</script> 