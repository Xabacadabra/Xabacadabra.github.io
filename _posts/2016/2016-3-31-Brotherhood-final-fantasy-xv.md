---
layout: article
title: "Brotherhood Final Fantasy XV [Episodio 1]"
modified: null
categories: [2016]
excerpt: "Qualche considerazione sparsa su #UncoveredFFXV e in particolar modo su Brotherhood Final Fantasy XV"
tags: [videogiochi, animazione]
image: 
  feature: brotherhood-final-fantasy-xv.jpg
  teaser:  teaser-brotherhood-final-fantasy-xv.jpg
  thumb: 
published: true
comments: true
---

Qualche considerazione sparsa su #UncoveredFFXV e in particolar modo su Brotherhood Final Fantasy XV.

Intanto guardatevelo che offre la ditta (letteralmente) e dura meno di un quarto d'ora:

<iframe width="560" height="315" src="https://www.youtube.com/embed/fsVhwsUFaDE" frameborder="0" allowfullscreen></iframe>

## Pregi

- **È bello.** Lo stile dei disegni rimanda a Last Order (per chi scrive una delle poche cose salvabili della _Compilation di Final Fantasy VII_), i personaggi vengono introdotti bene, il contesto _on the road_ personalmente mi è sempre piaciuto molto e **si entra nel clima giusto senza rivelare molto.**

- **C'è parecchio dello stile final fantasy più spiccatamente nomuriano, come anche del suo _Kingdom Hearts_ più "adulto"**, di scuola Roxas (il che è un bene: piacciano o meno probabilmente si parla dei titoli usciti meglio alla Square Enix)

- **Musiche davvero belle** (splendido soprattutto il brano suonato al pianoforte nei titoli di coda)

- **Kingsglaive: Final Fantasy XV** 

<iframe width="560" height="315" src="https://www.youtube.com/embed/iP8EgMUVmwk" frameborder="0" allowfullscreen></iframe>

(Il film in CGI) avrà le voci di **Aaron Paul** (Jessie Pinkman di _Breaking Bad_), **Lena Headey** (Cersei Lannister in _Game of Thrones_) e **Sean Bean** (tanta gente morta in giro): manovra parecchio furba per la diffusione virale su internet, ma anche un'ottima scelta qualitativa considerando la bravura degli attori

- L'ambientazione complessiva appare molto figa, curata ed interessante

- **È la quintessenza del prodotto nipponico per adolescenti**

## Perplessità:

- **È la quintessenza del prodotto nipponico per adolescenti.** 
E sì, è un pregio perché è giusto così, ma è pure una perplessità perché il mio demone interiore guarda i personaggi e dice qualcosa del tipo _"sono così bolliti e precotti che riesco già a vederne i quarantamila cosplayer"_...tuttavia, per onestà intellettuale ™, mi tocca dire che **questo discorso valeva anche per i Final Fantasy a cui resto più legato** (cioè quelli che vanno dal 6 al 9), solo che all'epoca il ragazzino ero io, quindi vabbè, nonnismo.

- Fermo restando che l'idea di un "teasing" mediatico formato da film/serie anime e quant'altro è una scelta intelligente, **c'è sempre il rischio di cadere nella dispersività da fabula nova crystallis**, che a FFXIII non ha portato proprio benissimo. Vedremo come se la giocheranno, la partenza comunque lascia ben sperare.

- **Questo gioco doveva uscire dieci anni fa**, e questo è un peccato originale che è dura scrollarsi di dosso

- Momento pecoreccio: guardando il party tutto al maschile, confesso che la prima cosa che ho esclamato è stata **_"ma la figa dov'è ?"_**