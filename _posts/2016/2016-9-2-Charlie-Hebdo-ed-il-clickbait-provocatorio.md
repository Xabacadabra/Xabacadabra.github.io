---
layout: article
title: "Charlie Hebdo ed il Clickbait provocatorio"
modified: null
categories: [2016]
excerpt: "Sulla questione Charlie Hebdo e le vignette con il recente terremoto del 24 agosto come soggetto non dirò..."
tags: [xabologia]
image: 
  feature: charlie-hebdo.jpg
  teaser:  teaser-charlie-hebdo.jpg
  thumb: 
published: true
comments: true
---

Sulla questione **Charlie Hebdo** e le vignette con il recente terremoto del 24 agosto come soggetto non scriverò nulla nel dettaglio, anche perché [già in tempi non sospetti](https://t.co/Ur1QH2FjP1) buttavo lì i miei 2 cent su come la penso in merito, e non ho cambiato idea: 

**Finché è legale, pubblichino tutto quello che vogliono.**

Personalmente, conoscendo il loro stile ed il mio gusto, difficilmente mi disturberò ad andarmi a cercare un loro contenuto...

## Viralità 

...ma capita che, sopratutto in un mondo social come il nostro, **il contenuto venga a cercare _te_ :** basta una rapida capatina su **Twitter** o **Facebook**, piuttosto che un giro tra i media tradizionali...anche per questo, il famoso discorso del _"se non ti interessa non lo guardare, passa oltre"_ risulta decisamente obsoleto nella nostra contemporaneità (tranne per gli asceti, e manco tutti).

## La protesta silenziosa

Cosa può fare l'utente medio, dunque ?

Beh, in realtà niente di troppo diverso dal classico "passa oltre" di cui sopra...ma che mi piacerebbe di più suonasse come un **"considerali senza abboccare".**

Preciso che ora non sto pensando a Charlie Hebdo nel dettaglio (che anzi, è provocatorio per sua natura più che per particolari scelte di marketing) ma a tutto ciò che concerne il fenomeno del [clickbaiting](https://it.wikipedia.org/wiki/Clickbait)

## La regola dell'euro mentale

Secondo me basterebbe fare questo piccolo gioco: 

supponiamo che, per ogni nostra condivisione, retweet o singolo click diretto a questo o quel sito internet, **stessimo tirando fuori un euro dal nostro portafogli**.

Nella realtà facciamo di peggio: **regaliamo del *tempo***, qualcosa che idealmente dovrebbe essere inestimabile, e che (sopratutto) nessuno ci potrà mai rimborsare...ma, essendo un concetto abbastanza astratto, credo non riesca ad avere la stessa presa dell'idea di **regalare dei soldi** :

Che, attenzione, **è quello che in ogni caso facciamo se abbocchiamo.**

Per esempio, è molto divertente leggere i titoli delle buffonate che passano da [Ah ma non è Lercio](https://www.facebook.com/ahmanonelercio/), cliccare la loro fonte d'origine però è **un euro mentale investito nel mercato della cazzata**, per non dire nella bufala (che è pure peggio), quindi bisognerebbe rifletterci bene, sopratutto se poi ci lamentiamo della qualità media degli articoli dei quotidiani online.

## L'importanza del lento esitare

Per citare il solito Lord Henry da _Il ritratto di Dorian Grey_ di Oscar Wilde: 

> È sciocco, perché in questo mondo c'è una sola cosa peggiore del
far parlar di sé, ed è il non far parlar di sé.

È una cosa che più o meno tutti sappiamo, ed è una cosa che **nel frenetico attimo che precede l'invitantissimo click puntualmente ci dimentichiamo**.

Ecco, prima di ogni senso di curiosità, rabbia o indignazione più o meno morbosa ricordatevi la mia storiella dell'euro qui sopra.