---
layout: article
title: "Kingsglaive: Final Fantasy XV [Recensione]"
modified: null
categories: [2016]
excerpt: "Dopo i discorsi fatti in quel di marzo, eccoci di fronte al film che introduce all'universo di Final Fantasy XV."
tags:
  - cinema
  - recensioni
  - videogiochi
image: 
  feature: kingsglaive.jpg
  teaser: teaser-kingsglaive.jpg
  thumb: null
published: true
comments: true
---

Dopo [i discorsi fatti in quel di marzo](http://xabacadabra.com/2016/Brotherhood-final-fantasy-xv/), eccoci di fronte al film che introduce all'universo di Final Fantasy XV.

Ce la fa, non ce la fa ? Vediamo un po'...

{% include toc.html %}

## Spiccatamente Final Fantasy

<figure>
<img src="/gallery/kingsglaive/1.jpg" alt="kingsglaive-final-fantasy-xv-recensione">
</figure>

Ascoltando **Lena Headey / Lunafreya** (o Cersei Lannister per gli amici Stark all'ascolto) in guisa di Marlene da _Advent Children_ raccontarci un prologo fatto di Magitek, Imperi e Guerre è impossibile non pensare a _Final Fantasy_. 

Scontato, dite? 

Allora si vede che la serie la conoscete poco:

Tutto considerato, escludendo l'universo di Matsuno (_Final Fantasy XII_) **era dai tempi di _Final Fantasy IX_ che non si vedeva un'ambientazione che suona così _grossa_ , pregna di popolose nazioni culturalmente ben definite pronte a darsele di santa ragione**.

Insomma: partiamo bene!

## Grafica

<figure>
<img src="/gallery/kingsglaive/2.jpg" alt="kingsglaive-final-fantasy-xv-recensione">
</figure>

Fa sempre un po' strano fare questo discorso per un film eh ? 

Beh che dire, **superba** è una definizione calzante: 

Oramai la CG ha fatto tanti passi avanti che entro qualche anno (forse già adesso?) sarà davvero un'impresa distinguerla dalla realtà, ed inoltre **il fatto che sia tutto in Computer Grafica crea una certa coesione d'insieme**, evitando quell'orrido senso di miscuglio che personalmente incontro spesso nelle pellicole tradizionali dove abusano del digitale.

Di contro, possiamo dire che **il progresso ha un po' assuefatto il pubblico:** 

Visivamente nel 2007 _Advent Children_ fu qualcosa d'incredibile, e _Spirits Within_ nel 2001 (almeno in questo) una vera e propria rivoluzione.

**Kingslaive è certo impressionante, ma fondamentalmente rientra nei confini già tracciati da un pezzo**, anche se questo non è certamente colpa sua.

## Stile

<figure>
<img src="/gallery/kingsglaive/stile.jpg" alt="kingsglaive-final-fantasy-xv-recensione">
</figure>

Nel paragrafo sopra abbiamo appurato che il livello grafico è altissimo, ok.

Ma come viene impiegata tutta questa qualità tecnica ?

Beh, davvero bene: 

**La commistione tra elementi magico-medievali e moderni è resa magnificamente**, come del resto già ci si aspettava ai tempi del famoso _Versus XIII_ (cioè il prototipo incompiuto di ciò che sarà Final Fantasy XV).

**Le scelte di design sono ottime sia per quanto riguarda edifici e ambienti che per i personaggi**...certo, quest'ultimi sembrano usciti da un catalogo anche quando bazzicano per i bassifondi, ma questo rientra tutto nella cifra Square e quindi non ci si può lamentare troppo.

<figure>
<img src="/gallery/kingsglaive/audi.jpg" alt="kingsglaive-final-fantasy-xv-recensione">
</figure>

**Diversa storia per le scene-spot di marchi reali (ciao, Audi!), protagoniste di product placement ai limiti del ridicolo.**

## Più Nyx e Meno Noctis!

<figure>
<img src="/gallery/kingsglaive/nyx.jpg" alt="kingsglaive-final-fantasy-xv-recensione">
</figure>

Il personaggio di **Nyx** (protagonista pensato appositamente per il film) e i Glaive in generale mi sono sembrati **molto riusciti e più accattivanti di quanto s'è visto dei protagonisti del Final Fantasy XV vero e proprio.**

Ovviamente è una faccenda di gusti e impressioni parecchio superficiali, quindi prendetela con le pinze.

## Regia

<figure>
<img src="http://www.rinoadiary.it/wp-content/gallery/news-ffxv/kingsglaive-etro.jpg" alt="kingsglaive-final-fantasy-xv-recensione">
</figure>

**Takeshi Nozue**, che aiutò Nomura nella regia di _Advent Children_, qui è l'uomo solo al comando: 

E meno male, **perché il ritmo e le scelte di regia sembrano decisamente più azzeccati** e conditi da ottime scene d'azione, formando un pacchetto complessivo forse più vicino al cinema occidentale (ma comunque stretto parente di quanto la Square Enix ci ha offerto negli ultimi anni).

## Colonna Sonora

<iframe width="560" height="315" src="https://www.youtube.com/embed/f6zLfnHlM24" frameborder="0" allowfullscreen></iframe>

Se togliamo il tema principale della solita ottima **Shimomura** e qualche altro brano sparso, il lavoro di **John R. Graham** suona un po' tutto come "generica musica da trailer", e chi vi scrive è un grande fan dei Two Steps From Hell eh, quindi massimo rispetto per la categoria, diciamo solo che in un film di due ore mi è sembrata una OST un po' anonima nel suo essere ridondante.

## Doppiaggio (Inglese)

<iframe width="560" height="315" src="https://www.youtube.com/embed/PoY0Mdc_ZCU" frameborder="0" allowfullscreen></iframe>

Tralasciando i nomi altisonanti che fanno un ottimo lavoro (**Aaron Paul, Sean Bean** e la già citata **Lena Headey**), direi che per il resto rasentiamo la sufficienza: 

Ascoltando i personaggi secondari si sente il **classico doppiaggio americano riservato ad anime e videogiochi giapponesi**, ovvero prodotto con fortune alterne.

<iframe width="560" height="315" src="https://www.youtube.com/embed/SiMHTK15Pik" frameborder="0" allowfullscreen></iframe>

(no ok, non a QUESTI livelli eh)

C'è da dire che **Kingsglaive è stato doppiato anche in italiano** (dal [trailer](https://youtu.be/zjPTpVkvCXY) parrebbe molto bene), ottima scusa per riguardarselo localizzato tutto per noi.

## Trama

<figure>
<img src="http://s2.dmcdn.net/VG1EE.jpg" alt="kingsglaive-final-fantasy-xv-recensione">
</figure>

Eccoci, siamo arrivati al momento cruciale!

Intanto diciamo subito che è molto bello vedere il film affrontare tematiche attuali come **l'integrazione degli immigrati in una società spiccatamente conservatrice.** 

Visto il contesto militare è gradito il ritorno della **classica guerra contro l'Impero di turno** (vero e proprio _must_ dei vecchi Final Fantasy)...tuttavia **la carne al fuoco è davvero tanta e forse viene servita un po' tutta assieme e troppo in fretta**, rendendo l'intreccio un po' pesante, sebbene i tempi giustifichino certe scelte:

Non dimentichiamo che **Kingsglaive fa parte di qualcosa di più grande di lui, di cui rappresenta anzitutto un'introduzione, più che uno vero e proprio spinoff.** 

## Alegher, alegher !

<figure>
<img src="/gallery/kingsglaive/alegher.jpg" alt="kingsglaive-final-fantasy-xv-recensione">
</figure>

**Uno dei problemi principali delle produzioni Square Enix è lo spiccato e soffocante senso di dramma perenne**, quel prendersi troppo sul serio che in altri contesti porta alla noia e all'involontariamente ridicolo.
 
**Kingslaive da questo discorso ne esce relativamente bene**, grazie al suo contesto più giustificabilmente serioso e al proprio minutaggio cinematografico, merito anche della sceneggiatura di **Takashi Hasegawa** che non ci ha ammorbato troppo con reiterati pipponi mentali.

## Conclusioni

<figure>
<img src="http://www.gamesoul.it/wp-content/uploads/2016/06/maxresdefault-1-1.jpg" alt="kingsglaive-final-fantasy-xv-recensione">
</figure>

Sarà che quando si parla di Square Enix le mie aspettative partono sempre sottozero, sarà che il genere, le tematiche e lo stile rientrano perfettamente nelle mie corde, ma **Kingsglaive mi è piaciuto davvero parecchio.**

<span itemprop="headline">**È un film che difficilmente potrà essere digerito da chi non ama intrecci militari / socio-politici** ed è imperativo tenere sempre in considerazione la sua natura da "apripista".</span>

Ciò nonostante penso possa essere apprezzato da un buon numero di persone, **principalmente da chi conosce bene (con tutti i suoi alti e bassi) la cifra stilistica della saga di JRPG più famosa del mondo**. 

E questo, con buona pace dei votacci di _RottenTomatoes_, è in effetti tutto ciò che Kingsglaive doveva davvero essere.

## Voto

4 Braccobaldi su 5
{: .notice-success} 

<div class="hreview" style="display: none;">
<span class="item"> <span style="font-size: xx-small;"><span style="font-family: &quot;trebuchet ms&quot; , sans-serif;"><span class="fn">Kingsglaive - Final Fantasy XV</span><br /> </span></span></span><span style="font-size: xx-small;"><span style="font-family: &quot;trebuchet ms&quot; , sans-serif;"> Recensito da: <span class="reviewer">Andrea Corinti</span> Data: <span class="dtreviewed">Sep 5 2017<br /> </span> Voto: <span class="rating">4</span></span></span></div>