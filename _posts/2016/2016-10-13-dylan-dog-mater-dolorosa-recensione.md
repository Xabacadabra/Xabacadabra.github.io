---
layout: article
title: "Dylan Dog 280 - Mater Dolorosa [Recensione]"
modified: null
categories: [2016]
excerpt: "30 anni e sentirseli"
tags: 
   - recensioni
   - fumetti
image: 
  feature: mater-dolorosa.jpg
  teaser: teaser-mater-dolorosa.jpg
  thumb: null
published: false
comments: true
---
Causa tempo, soldi (sopratutto soldi) voglia ed "ispirazione" è parecchio che non mi vado a leggere, e conseguentemente recensire, qualche bel numero di Dylan Dog.

Abbastanza grave per uno che da più di una decade si firma come Xabaras nei meandri del web, mi rendo conto. 

Evitando di sconfinare in pipponi troppo personali, farò una sintesi dell'enorme premessa che un po' vorrei (ma non dovrei) scrivere:

## Premessa (se volete saltatela)

- Ho letto qualche albo dell'era Recchioni, alcuni mi sono piaciuti molto, altri non particolarmente, ma nel complesso ho sempre pensato che Sclavi abbia scelto davvero molto bene;

- Non mi sono filato di striscio i discorsi sul **trentennale di Dylan Dog**, un po' perché ricordo ancora troppo bene i due albi del ventennale (in assoluto i due albi di DyD che più detesto, un giorno magari ne parliamo), un po' perché sono cose che fanno sentire vecchi e si portano dietro un circo mediatico che per carità, ci sta tutto, ma a me mette parecchio a disagio;

- Non mi piace la percezione di leggere e scrivere di qualcosa a cui tengo molto quando quest'ultima è al centro dell'attenzione (pessima caratteristica per un blogger)

## Mater Dolorosa

Complice il clima di Halloween, il fatto che esattamentre tre anni fa scrivevo qualcosina su un certo [**Mater Morbi**]() ed il recente ritorno in scena di Tiziano Sclavi non ho resistito, e mi sono pappato il "sequel di compleanno" firmato sempre da **Recchioni** e disegnato da **Gigi Cavenago**.

## Disegni 

Ecco, partendo proprio da qui: mamma mia come sono belli! 

In tutta sincerità io in Dylan Dog sono di scuola più "volutamente sporca" e vecchiotta (Roi, Stano, Dall’Agnol), ma è impossibile parlare male dello spettacolo di tratti e colori portati in scena in modo così splendido...a livello visivo, parliamo senz'altro uno dei Bonelli moderni più interessanti di sempre.

## Questione d'Empatia

Per me Recchioni è uno sceneggiatore grandioso, già l'ho scritto e qui lo confermo.

Mater Morbi, in particolare, fu un tremendo cazzotto nello stomaco per me: la ritengo ancora la miglior rappresentazione possibile del concetto di malattia a tinte horror.

Mater Dolorosa, onestamente, invece non mi ha colpito affatto.

## Il peccato originale

Ma se non lo ha fatto non credo sia tanto per via della figura di John Ghost (che pure non è che mi convinca granché), la natura di sequel o altro d'imputabile al "nuovo corso"...

Penso che, all'origine, sia "colpa" di Sclavi.

Della famosa fine di Dylan Dog (121), ovvero la celeberrima gita in galeone ottocentesca di Xabaras, Morgana ed il piccolo Dylan.

Ecco: Forse quello fu lo Sclavi che mi piacque meno di sempre, e inevitabilmente ad ogni albo celebrativo che prosegue quel filone finisco per ritrovarmi estraneo, indifferente e lontano.

Sensazioni opposte a storie come Golconda, Memorie dall'Invisibile, Storia di Nessuno, Il Lungo Addio ma anche piccole perle certamente meno blasonate (a memoria direi Il Lago nel Cielo)

Riflettendoci, il mio pessimo rapporto coi già citati Xabaras! e Nel nome del padre parte sempre da lì, da quel galeone e da quella "macrostoria" mitologica di cui avrei sempre fatto volentieri a meno.

In realtà, a differenza di 200 e 201 se non altro Mater Dolorosa conta una narrazione nelle mie corde che non genera quel vago senso di fastidio di cui scrivevo sopra.

Più che altro, m'ha lasciato indifferente.

## Verdetto

Una bella storia scritta bene e disegnata meglio, che a me però non piace proprio. 

Ne mi dispiace, se è per questo: sta lì, la guardo, la leggo e la rileggo ma niente.

Come detto, non ho molti paroloni da spendere, "recensione" qui lo dovete sempre tarare a livello blog e il mio è un po' un discorso intimista, da fidanzato un po' annoiato da un appuntamento bello per tutti tranne che per lui.

Altri che, giustamente, questa teoria l'hanno amata o l'ameranno. 

In calce, concludo che Mater Morbi preferisco ritrovarla nel suo omonimo debutto (non mi facesse troppa paura per rileggerlo)