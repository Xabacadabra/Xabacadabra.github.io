---
title: "L'Estremismo di Internet"
last_modified_at: null
categories: [2016]
excerpt: "Polarizzare le opinioni su due punti opposti, vivere la discussione senza mediazioni e spesso scadere nell'insulto della parte avversa."
tags:
  - cyberspazio
  - xabologia
header:  
  image:  images/estremismo-internet.jpg
  teaser: images/teaser-estremismo-internet.jpg
published: true
comments: true
toc: true
---

> Il grande assente per voi dell'Espresso che dovete per forza di cose criticarli, se no De Benedetti vi taglia le palle. Il M5S e in particolare Alessandro di Battista hanno girato tutta l'Italia per dire NO alla modifica della Costituzione, portando in piazza milioni di cittadini. E voi non ne avete neanche dato notizia. Giornale di merda !

e

>  Dare notizia di un contaballe pagliaccio che si fa giri in scooter prendendo per il culo milioni di Italiani? Si avrebbero dovuto dirlo è scandaloso.

Questi sono **commenti reali** tratti dalla pagina facebook de l'Espresso di Repubblica. Sicuramente ne avrete visti altri di simili, probabilmente pure peggiori. 

Vi prego di **lasciar perdere il loro contenuto, e concentrarvi piuttosto sulla forma**, perché è proprio di quello che parleremo oggi.

## La Forma

**Polarizzare le opinioni su due fronti opposti, vivere la discussione senza mediazioni, spesso scadendo nel bieco insulto della parte avversa.**

Se ci fate caso è quasi sempre così, e questo a prescindere dall'argomento: 

**O sei vegano o sei un carnivoro che odia i vegani**, o sei grillino o sei **Ca$ta**, e se sei un elettore del Movimento 5 Stelle resti comunque uno scemo che crede alle **scie chimiche.**

Sto generalizzando ?

Sono le 9:30, e ho appena dato uno sguardo ai commenti della pagina Facebook della Stampa:

<figure>
<img src='/gallery/lastampascreen.jpg' alt='la stampa facebook'>
<figcaption>Sì lo so: forse non è l'esempio più indicativo per il discorso che sto facendo, ma visto che mi è appena passato sotto gli occhi...</figcaption>
</figure> 

Ma lasciamo perdere argomenti "seri"...

Vogliamo andare nel ludico, vogliamo parlare di videogiochi? Di fumetti?

## Argomenti leggeri

<figure>
<img src='https://pbs.twimg.com/profile_images/683578067378401280/Ypo9mm8p.png' alt='Sio'>
</figure>

A me tendenzialmente non piace **Sio**, per questo si da per scontato che io lo odi: 

riesce difficile credere che sporadicamente possa piacermi qualche sua striscia, che io possa ritenerlo anche solo umanamente **simpatico.**

Mi fa **puzzare d'incoerenza.**

Se io dico che non mi piace Sio, la reazione esterna di solito è _"ecco un altro che ritiene Sio la rovina del fumetto"_.

**Il _mi piace_ o _non mi piace_ non è mai abbastanza, è necessario schierarsi**.

Per quanto riguarda i videogiochi, quest'argomento [per certi versi l'ho già sfiorato di recente parlando dei fantomatici casual gamers](/2016/I-Casual-Gamers-non-esistono/), ma avrete intuito da voi che il "topic" importa poco ai fini del mio discorso.

## Ma perché siamo così ?

Anzitutto credo sia perché **il famoso derby conviene a tutte e due le squadre.**

O meglio, tre, se consideriamo il campo da gioco (il social network):

**L'armonia è nemica dello scontro, e senza scontro viene meno l'interazione.**

<iframe width="560" height="315" src="https://www.youtube.com/embed/j-WrzQ1a_CU" frameborder="0" allowfullscreen></iframe>

E, come sappiamo, nel mondo social **l'interazione è tutto:**

In linea di massima **quando guardiamo sulla home di Facebook i primi post che ci appaiono sono quelli più commentati**, anche a prescindere dai like...

<figure>
<img src='https://vignette3.wikia.nocookie.net/epicrapbattlesofhistory/images/3/3e/Comments_of_michael_jackson_eating_popcorn.jpg' alt='sono qui solo per i commenti'>
</figure>

e, in ogni caso, **un like è una reazione che non suscita certo il senso di curiosità portato da un commento**, pure dovesse trattarsi del peggiore dell'universo.

E che cos'è che spinge la gente a commentare tanto e di continuo sotto il medesimo argomento?

**Un flame.**

<figure>
<img src='https://www.blogcdn.com/www.switched.com/media/2010/10/wrongoninternet.jpg' alt='flame'>
</figure>

Una litigata, detta molto banalmente.

<figure>
<img src='https://scontent-mxp1-1.xx.fbcdn.net/v/t1.0-9/1920513_661827507215055_803349498_n.jpg?oh=a0537c3c46954391e82ad9405639b1f0&oe=588BF2E3' alt='zerocalcare'>
<figcaption>Zerocalcare è un bene per l'universo</figcaption>
</figure> 

**Perché nessuno ha voglia di passare per scemo**, di voler dare ragione all'altro, soprattutto quando si sente parte di **un gruppo più o meno definito di persone che, anche senza commentare direttamente, può manifestarsi tramite i like.**

## Eroinomani

<iframe width="560" height="315" src="https://www.youtube.com/embed/LGU8yjjJXD8" frameborder="0" allowfullscreen></iframe>

Se io insulto un complottista della domenica che va in giro sostenendo che la magnitudo dei terremoti viene abbassata dal _governo ladro_, ottengo tanti **like di supporto.**

Cioè, **l'effetto di una piccola botta di morfina virtuale.**

Che è poi, con le dovute sfumature del caso, **l'unica cosa che motiva l'insulto di cui sopra.**

Quello, e **la gioia di "mettere al suo posto" colui che secondo me è un irrecuperabile scemo.**

Perché ehi, nel caso ci fosse qualche dubbio, **insultandolo, non ottengo niente di "utile"**: 

Non lo sto smentendo, non ho nemmeno intenzione di fare cambiare idea (ammesso sia possibile) ne a lui ne a chi la pensa come lui che anzi, se passa di qui è più probabile commenti contro di me **alimentando** il flame.

## Memento

<iframe width="560" height="315" src="https://www.youtube.com/embed/R4W5XmouU0g" frameborder="0" allowfullscreen></iframe>

Ergo, sarebbe bene tenere a mente che inseguendo queste botte di morfina e selvaggia soddisfazione, non solo gettiamo del tempo, ma **trasformiamo piano piano noi stessi in carburante.**

Socialmente, _benzina per partito preso._