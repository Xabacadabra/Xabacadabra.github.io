---
title: "Celeb Car Crash - People Are The Best Show [Recensione]"
modified:
categories: [2016]
excerpt: "I Celeb Car Crash sono una band italiana che in realtà d'italiano ha ben poco. Ecco: stop, rewind e qualche precisazione:"
tags: 
     - musica
     - recensioni
comments: true
header:  
  image:  images/celeb-car-crash.jpg
  teaser:  images/teaser-celeb-car-crash.jpg
toc: true  
---

I Celeb Car Crash sono una band italiana che in realtà d'italiano ha ben poco.

Ecco: _stop, rewind_ e qualche precisazione:

**i Celeb Car Crash fanno _rock_, nel senso più ampio, vasto e tipicamente anglofono (diciamo pure americano) del termine:** 

**Rock di quello granitico e radiofonico che in realtà oggigiorno forse caratterizza più che altro l'Europa centro-settentrionale** (basti pensare ai sempiterni svizzeri _Gotthard_, passando per tutta la scuola metal tedesca che molto spesso col genere ha parecchio a che fare).

## Italia Sì, Italia No

Non parliamo quindi di una cover band di Vasco Rossi (e ci mancherebbe), ma nemmeno di **esperimenti squisitamente originali dal sapore mediterraneo** come potevano essere i Litfiba delle origini, o (andando ancora più indietro) i capisaldi del prog-rock italico come PFM, Banco del Mutuo Soccorso, Orme e via dicendo:

**I _CCC_ hanno un'attitudine molto più prossima alla nostra scuola "metallara"**, quella che cioè difficilmente s'è immischiata con le sonorità proprie di casa nostra (salvo qualche rara eccezione)...di questo però parleremo meglio tra qualche paragrafo.

## Anni '90

<figure>
	<img src="/gallery/ccc/ccc.jpg" alt="Celeb Car Crash">
</figure>

**La scuola è infatti inevitabilmente quella vecchia-ma-non-troppo**, la stessa che per intenderci attingeva a piene mani dalle fondamenta del rock settantiano: 

**Soundgarden, Stone Temple Pilots, Alice in Chains**...tutta quell'allegra ('nzomma) marmaglia che un po' ingenuamente si bollò con la definizione _grunge_ (per il sottoscritto in realtà parecchio frivola).

Volendola dare per buona, un po' per pigrizia e un po' per comodità, potremmo senz'altro dire che **i CCC sono inquadrabili abbastanza bene nella fascia (micatanto)post-grunge dell'alternative rock.** (e così i wikipediani son contenti)

## Cover

<figure>
	<img src="/gallery/ccc/cover.jpg" alt="Celeb Car Crash">
</figure>

Menzione di merito all'artwork di [**Maleonn**](https://www.maleonn.com/), visionario artista cinese noto per collaborazioni con il Guardian e la BBC: 

Da profano forse lo interpreto nei modi sbagliati, ma m'ha strappato un ciccionissimo sorriso.

## Spotify 

<iframe src="https://embed.spotify.com/?uri=spotify:album:0xk2xn1mTcxdDvM4dUxUai&theme=white" width="300" height="380" frameborder="0" allowtransparency="true"></iframe>

## Xab Track

La canzone che chiude il lotto, _Nearly In Bloom_, veramente molto bella (e aggiungerei anche la seconda metà di _The Whereabouts_).

## Produzione

<iframe width="560" height="315" src="https://www.youtube.com/embed/KNQ-V1tJP-o" frameborder="0" allowfullscreen></iframe>

Per chi scrive, **una delle cose immediatamente belle di _People Are The Best Show_ è ascoltare com'è stato mixato**, come il tutto suoni corposamente coeso...e, pure qui, spiccatamente americano (Un non so che da **Alter Bridge**?) complimenti vivissimi quindi ai produttori.

## People Are The Best Show

<iframe width="560" height="315" src="https://www.youtube.com/embed/V3deycCTsXs" frameborder="0" allowfullscreen></iframe>

**People Are The Best Show è un bel disco rock onesto, che oggigiorno non ti perdona nessuno.**

Forse nemmeno io.

È suonato bene, è ispirato il giusto e conta dietro l'esperienza di chi sa fare il proprio mestiere e spendere bene il proprio budget...

**_però?_**

**Però non è nulla di nuovo sotto il sole**, e anche se non ne aveva certamente la pretesa o le intenzioni, **questo fatto finisce per pesare parecchio negli attimi immediatamente successivi all'ascolto.**

## Passione vs Successo

<figure>
	<img src="/gallery/ccc/ccc2.jpg" alt="Celeb Car Crash">
</figure>

A tutti piace tifare per la prima, ci mancherebbe...

Tuttavia il concetto di "successo" non va necessariamente interpretato come contratti milionari, grupies e jet privati:

**Lasciare un segno, tracciare un solco memorabile tra quel che c'era prima e ci sarà dopo l'ascolto, farti ripensare a quello che hai appena sentito indipendemente dal nome di chi lo ha suonato**...

se anche _un_ solo ascoltatore dovesse pensare questo, per me potremmo parlare di un piccolo successo, almeno dal punto di vista artistico.

Ecco: in questo caso, onestamente, **quell'ascoltatore non sono io.**

**People Are The Best Show** l'ho percepito come un disco "di mestiere" di una band americana di vent'anni fa che si diverte ancora a suonare...qualcosa di simile a quanto dissi per [Lightning Bolt dei Pearl Jam](/2013/pearl-jam-lightning-bolt-recensione/), o che potrei dire di molte cose nuove dei già citati **Alter Bridge**...

Sensazioni eh, certo:

perchè quando subentra il raziocinio, **ci rendiamo subito conto di come qui si parli di due realtà completamente differenti.**

## Italia GNAMME

E affrontiamola allora, questa benedettà realtà:

**Questo tipo di rock di matrice USA, da tempo sdoganato a livello globale, te lo offrono praticamente a tutte le latitudini del globo.**

_Ed è un problema ?_

Di base probabilmente no, ma ad un certo punto **viene da chiedersi se questa "globalizzazione sonora" non finisca per essere completamente isolata dal proprio contesto socio-culturale.**

A mio modo di vedere, **il rock (e molti dei suoi derivati) funziona soprattutto quando è ben radicato nelle sue radici, anche quando va (inevitabilmente) contaminandole con scale blues e power chords.**

E certo: quel che ne esce poi non è necessariamente _bello_ ([per dire...](https://www.youtube.com/watch?v=1CydZtP_XlA)), ma se non altro è percepibile come _autentico_, originale, **_inedito_**.

E io, d'inedito, in People Are The Best Show non c'ho sentito granché.

## Verdetto

Non è certamente negativo...ma decisamente neutro. 
E per un disco rock, forse questa è la cosa peggiore
{: .notice-warning}
 