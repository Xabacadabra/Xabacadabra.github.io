---
layout: article
title: "I Casual Gamers non esistono"
modified: null
categories: [2016]
excerpt: "E se esistessero rappresenterebbero i videogiocatori originali, tipo i vampiri nei vecchi film"
tags:
  - xabologia
  - videogiochi
image: 
  feature: casualgamers.jpg
  teaser: teaser-casualgamers.jpg
  thumb: null
published: true
comments: true
---

E se esistessero rappresenterebbero i videogiocatori **originali**, tipo i vampiri nei vecchi film, quindi gente a cui sarebbe bene portare un minimo di rispetto.

Perché certo, chi vi scrive ha da poco terminato ***Dark Souls*** e si è spolpato caterve di RPG nel corso degli anni (giusto per citare il genere più ciccione), ma sapete che c'è? 

**Se dietro un grande uomo c'è sempre una grande donna, dietro ogni partita a Baldur's Gate ce n'è sempre stata una a Puzzle Bubble.**

Perché il Game Boy, signori, lo ha venduto anzitutto [*Tetris*](https://en.wikipedia.org/wiki/Tetris_(Game_Boy)).

Perché certo, **Pokemon Go** sarà pure (stata?) na palla tanta, ma poco più di un decennio fa sui cellulari impazzava un certo *Snake*, e non era mica Solid...

Insomma, i giochi "casual" da *un gettone e via* rappresentano in realtà **le fondamenta stesse dell'industria videoludica**, mentre tutto ciò che è venuto dopo è piacevole anomalia.

<figure>
<img src="https://upload.wikimedia.org/wikipedia/commons/f/f8/Pong.png" alt="pong">
</figure>

Una cosa, però, è effettivamente cambiata:

## L'esigenza di sentirsi "TRVE"

<figure>
<img src="http://img.desmotivaciones.es/201311/TRVECVLT.jpg" alt="true">
</figure>

Più puro, estremo, hardcore, in una parola **elitario** e, come tale, necessitante una plebe da bistrattare: 

E allora poco importa se si è cresciuti a suon di *Space Pinball*, la Wii non s'ha da fare.

Perché ecco, la voglia di mettersi in mostra e farsi fighi rispetto al prossimo esiste da sempre, ma **la mentalità vigente nell'Internet odierno ha contrubuito a radicalizzarla in modi preoccupanti** (e ovviamente non solo per quanto concerne i videogiochi...ma questa è un'altra storia)

## Fondamentalismo Videogiocoso

Bene inteso, non è che con questo post io voglia fare l'avvocato dei vari *Candy Crush* del caso (per la verità mi fa anche piuttosto schifo), mi interessa ragionare su quante **divisioni e categorie** si siano sviluppate negli ultimi anni, su **quanti videogame vengano giocati per "sentirsi parte dello status quo"** più che per vero e proprio divertimento personale, di come in effetti **l' "essere gamer" abbia assunto un certo peso sociale**, laddove, secondo lo stereotipo, il videogiocatore più incallito della socialità non sapeva che farsene (e/o viceversa)

## Nerd Trend

Incide ovviamente il solito discorso della moda nerd, ma è più che altro **un fenomeno direttamente spinto dalla politica dei colossi del settore:**

*Profili, livelli, trofei, bacheche, librerie*...

Se ci fate caso, **videogiocare fa sempre più rima con ostentare**, in un senso  molto più profondo di quando il campionissimo di **Street Fighter II** s'imponeva nella sala giochi più o meno così...

<iframe width="560" height="315" src="https://www.youtube.com/embed/uOvsqwdaDc4" frameborder="0" allowfullscreen></iframe>

È **marketing che fa leva sull'ego dell'utente**, la stessa filosofia che ha fatto sbocciare i social network, ed a mio avviso qualcosa di pericoloso.

**"Platinare", o anche solo *possedere* determinati giochi in certi contesti è equiparabile ad avere una borsetta di Louis Vuitton**, e questo a me preoccupa parecchio, molto più del numero totale di giocatori di *Plants vs Zombies*.