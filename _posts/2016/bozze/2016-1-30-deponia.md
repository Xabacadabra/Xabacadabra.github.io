---
published: false
---

La Saga di Deponia

Il degno erede di Monkey Island o un suo mero scimmiottamento ? (si, scusate, vado a impiccarmi)

{% include toc.html %}

## Un Monkey Island Crucco

Il primo merito della saga di Deponia è quello di **sfatare il mito che vorrebbe i tedeschi privi di senso dell'umorismo.**

Il secondo, **è riportarci al beato spirito della Lucas Films** (o Arts) degli anni '90 con tutte le possibilità offerte dalla tecnologia odierna.

## La Confezione

Ecco: non me ne vogliano le pur carine *Special Edition* di Monkey Island, ma sotto il profilo tecnico trovo che Deponia, seppur parecchio figlio dello stile di _The Curse of Monkey Island_ (che il sottoscritto non ha mai amato particolarmente) dimostri **tutto quello che dovrebbe essere un'avventura grafica contemporanea:**

lo stile artistico, il doppiaggio (italiano compreso), le musiche, le animazioni, l'interfaccia essenziale...**Deponia è praticamente un cartone animato in 2D ad alta definizione, con enigmi bilanciati ed intelligenti uniti ad un'ambientazione coerente e ben scritta**

## L'Anima de li Mortacci di Rufus

Personaggi, universo e humor si traducono in un'esperienza di gioco eccellente, anche se **Rufus in particolare risulta inevitabilmente uno di quei protagonisti che si ama o si odia** (personalmente sono assolutamente per la prima), parecchio più divisivo del caro vecchio Guybrush, con cui comunque ha più di qualche debito (soprattutto a livello neuronale).

Ma vediamo di abbandonare il pesante confronto con Monkey Island per il momento, sempre seguendo la filosofia a me tanto cara: **le recensioni vanno fatte giudicando un'opera per quello che offre in se stessa** 

Oltretutto, in questo caso, **le opere sono ben tre.** (per ora)

## <a href='https://www.youtube.com/watch?v=b3xUF6mgvbw'>Oh my God..Three Times!?</a>

_Fuga da Deponia, Caos a Deponia_ e _Addio Deponia!_ raccontano un'unica bella storia, di conseguenza **è abbastanza imperativo comprarseli tutti** (sottolineando che con gli sconti Steam il bundle completo costa meno di una pizza fuori)

Questo se vogliamo è **un primo punto debole**, anche se parecchio relativo:

è vero che possedendo un'unica storia la saga nel complesso risulta più coesa e appassionante, ma **il fatto che nessuno dei tre capitoli riesca a stare bene in piedi da solo può essere visto come un limite**, almeno per gli standard a cui le avventure ci hanno abituato.

Di buono, come detto, c'è da considerare che **giudicandoli nel complesso come fossero un unico gioco parliamo forse dell'avventura grafica più lunga di sempre**, tra l'altro priva di particolari cali o stravolgimenti nefasti a metà strada.

## La trama

L'epopea di Rufus, abitante di un mondo fatto di rifiuti (Deponia, appunto) e una bella fanciulla piovuta dal cielo direttamente dallo speculare e luccicantissimo Elysum, **ha le radici saldamente piantate in una storia piuttosto classica, ma stravolta dall'umorismo generato dal bieco egoismo narcisistico del protagonista che, lungi dal salvare il mondo, spesso si ritrova sul punto di condannarlo.**

## Umorismo

Lo humor sopracitato **è un avventuroso, ironico no-sense con qualche breve momento di riflessione ai limiti della malinconia**, figlio (oltre dell'ovvio stile Lucas) di _Futurama_ o della _Guida Galattica per gli autostoppisti_, in effetti **forse pure più (lontano) parente di _Grim Fandango_ che di Monkey Island**, a dispetto di quello che le apparenze lascerebbero inevitabilmente pensare.

## Schafer!

Ecco: sarà il cognome crucco che fa la differenza, ma **dovessi dire nella Daedalic Entertainment ci vedo più Tim Schafer che Ron Gilbert**, e va pure bene per carità, anzi: se penso al non proprio eccellente _Broken Age_ di Big Tim mi verrebbe da dire che **l'allievo ha pure superato il maestro.**

## Doppiaggio

L'adattamento italiano è stato curato davvero molto bene e contriubisce a riportare con la memoria alle avventure grafiche della vecchia scuola

## Enigmi

Alcuni sono probabilmente un po' troppo confusionari, prima ancora che difficili, ma nel complesso il livello è buono, mai eccessivamente frustrante e ben integrato con l'esperienza di gioco

## Ritmo

Per certi versi credo che gli sviluppatori siano andati crescendo di pari passo con la serie, e infatti è nel primo _Fuga da Deponia_ dove qualche "punto morto" si soffre di più,