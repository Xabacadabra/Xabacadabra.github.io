
Per certi versi, il mio lato bimbesco vorrebbe dire che questo film è brutto.

Perché (più o meno dallo scorso Lucca) c'è stato un endorsement tale da parte di tutto il mondo del fumetto che un pochino la bastiancontraneria sale, perché l'hype è stato coltivato con una perizia molto sotteranea ma parecchio intelligente

Però ehi, non scherziamo: Lo Chiamavano Jeeg Robot è un film meraviglioso.

E sopratutto è un film che traccia un solco per ben due motivi:

1. Quello facile: **l'avvento del cinema supereroistico italiano autentico e sensato per ciò che è il nostro paese**, del tutto diverso da quella mattonata sulle balle che fu _Il ragazzo invisibile_ (che c'entrava parecchio con il cinema d'autore più menoso e poco o nulla con il fumetto di qualsiasi estrazione)

2. Quello più implicito e forse più importante: **il ritorno al cinema di genere**. È presto per dirlo, ovvio, e Sollima in questo senso ha fatto già tantissimo con il suo [Suburra](), ma inevitabilmente qui ci troviamo di fronte a qualcosa di molto più rischioso, fuori dai canoni e innovativo: è culturalmente ciò che furono gli spaghetti western negli anni '60-70, anche se qualitativamente manca un Sergio Leone che faccia d'apripista, ma anche l'horror, la fantascienza o il poliziottesco rigorosamente _made in italy_

## Romanità

Se avete letto la mia recensione di Suburra, **saprete che laggiù del romanesco me ne lamentai un po'**: mi sembrava troppo poco adeguato all'epica criminale del soggetto, specie se paragonato ai dialetti del meridione.

Ecco, viceversa **in questo superoismo cinico, pregno di disillusa caciara e ironica fumettosità, il romano mi pare perfetto**: 

non solo è nella sua connotazione ideale, ma è forse l'unico accento/dialetto italiano che poteva funzionare con un film di questo genere senza perdere di credibilità