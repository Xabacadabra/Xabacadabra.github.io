---
layout: article
title: "Lo Chiamavano Jeeg Robot [Recensione]"
modified: null
categories: [2016]
excerpt: "Per certi versi, il mio lato bimbesco vorrebbe dire che questo film è brutto..."
tags:
  - cinema
  - recensioni
image: 
  feature: lo-chiamavano-jeeg-robot.jpg
  teaser: teaser-lo-chiamavano-jeeg-robot.jpg
  thumb: null
published: false
comments: true
---
Per certi versi, **il mio lato bimbesco vorrebbe dire che questo film è brutto.**

Perché, più o meno dallo scorso Lucca Comics, **nei suoi confronti c'è stato un endorsement semi-totalitario da parte del mondo nerd italiano**, e alla fine un pochino la bastiancontraneria sale (va poi detto in questo senso che l'hype è stato coltivato con una perizia molto sotteranea ma parecchio intelligente).

Però ehi, **non scherziamo: Lo Chiamavano Jeeg Robot è un film bellissimo.**

Sopratutto, **è un film che traccia un solco**, e per ben due motivi:

1. Quello facile: **l'avvento del cinema "nerd" italiano sensato per ciò che è il nostro paese**, del tutto diverso da quella mattonata sulle balle che fu _Il ragazzo invisibile_

2. Quello più implicito e forse più importante: **il ritorno al cinema di genere**. È presto per dirlo, ovvio, e Sollima in questo senso ha fatto già tantissimo con il suo [Suburra](http://xabacadabra.com/2015/suburra-recensione/), ma inevitabilmente qui ci troviamo di fronte a **qualcosa di molto più rischioso, fuori dai canoni e innovativo**: _Jeeg Robot_ è culturalmente ciò che furono gli spaghetti western (o gli horror) negli anni '60-70

{% include toc.html %}

## Romanità

Se avete letto la mia recensione di Suburra, **saprete che laggiù del romanesco me ne lamentai un po'**: mi sembrava troppo poco adeguato all'epica criminale del soggetto, specie se paragonato ai dialetti del meridione.

Ecco, viceversa **in questo superoismo cinico, pregno di disillusa caciara e ironica fumettosità, il romano mi pare perfetto**: 

non solo è nella sua connotazione ideale, ma **è forse l'unico accento/dialetto italiano che poteva funzionare con un film di questo genere senza tradursi in una perdita di credibilità.**

## Cinefumetto ?

C'è un elemento che secondo me tanti hanno erroneamente travisato: **Lo Chiamavano Jeeg Robot _non_ è un Cinecomic.**

O per meglio dire, **non è un'italianizzazione dello stile Marvel/DC** (per fortuna!): 

lasciamo perdere slogan faciloni, supereroi e universi cinefumettistici: il titolo del resto già ce lo suggerisce, **il debito grosso qui è con il Giappone.**

## L'asse Tokyo-Roma (Berlino s.v.)

Perché sì, è vero che **Lo Zingaro ha molti tratti in comune con il Joker di Batman** e che del Jeeg Robot propriamente detto non si vede nemmeno l'ombra...

ma della **cazzimma di Hiroshi Shiba**, Joe Yabuki, Naoto Date, Akira Fudo e compagnia cantante ce n'è eccome, ovvero di **quel tipo di eroi granitici, disillusi e a tratti un po' stronzi che hanno fatto la fortuna degli anime degli anni '70-'80.**

Del resto, per tornare al paragone con gli spaghetti western di cui sopra, non dimentichiamoci che **i film di Sergio Leone non c'entravano nulla coi western "autentici", ma erano _cover_ dei samurai-movie di Akira Kurosawa**

Allo stesso modo, per qualche arcano motivo (ne riparliamo sotto) **Jeeg Robot è molto più figlio dei vecchi Anime-Manga che dei fumetti Marvel e DC tanto in voga in questi anni**

## Tecnica

Gli "zoom" e in generale il dinamismo generale della telecamera funzionano alla grande

## Interpretazioni

