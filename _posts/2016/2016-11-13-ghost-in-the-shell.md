---
title: "Ghost in the Shell"
modified: null
categories: [2016]
excerpt: "È dal 2013, quando ho aperto questo blog, che vorrei scrivere qualcosa a riguardo. Pure prima, in verità..."
tags:
  - animazione
  - cinema
  - fumetti
header: 
  image:  images/ghost-in-the-shell.jpg
  teaser: images/teaser-gits.jpg
published: true
comments: true
toc: true
---

È dal 2013, quando ho aperto questo blog, che vorrei scrivere qualcosa a riguardo.

Pure prima, in verità: dovrei avere qualche bozza reduce da vecchi forum / blog...

È che..._ma come diavolo dovrei fare ?_

Siccome oggi è uscito un certo trailer, penso che l'occasione sia proprizia.

Ma lasciamo per un attimo perdere il venturo live action con Scarlett Johansson (ne parliamo un po' alla fine) **GitS è un franchise immenso, vasto e complesso**, non un qualcosa che si possa davvero "recensire"...

Perciò, intanto tiriamo fuori una veloce panoramica delle cose che conosco.

## Il primo manga

<figure>
<img src='https://upload.wikimedia.org/wikipedia/en/d/d1/Ghost_in_the_Shell.jpg' alt='ghost in the shell'>
</figure>

Un'opera rivoluzionaria assolutamente stupenda, tanto elaborata e complessa quanto accessibile e fascinosa per il grande pubblico.

Con lui **Masmune Shirow** è diventato di diritto uno degli autori giapponesi più influenti di sempre in tutto il globo terracqueo.

## Il relativo film

<figure>
<img src='https://static.srcdn.com/wp-content/uploads/ghost-shell-live-action-movie-paramount.jpg' alt='ghost in the shell'>
</figure>

Ovvero quello del 1995, **che a me piace molto meno del manga** (sempre trovato troppo serioso) ma resta parimenti **uno dei massimi esponenti dell'animazione giappa**, nonché un capolavoro di regia firmato **Mamoru Oshii**.

Ad oggi, forse è secondo solo all'inarrivabile _Akira_ in quel particolare campionato lì.

## Il secondo manga

<figure>
<img src='https://static1.comicvine.com/uploads/scale_small/0/8015/224690-19529-116801-1-ghost-in-the-shell-2.jpg' alt='ghost in the shell'>
</figure>

è sempre il più difficile nella carriera di un artista.

Cioè, più difficile _per noi_, i lettori:

Personalmente **l'ho sempre trovato una gigantesca e interessante pippa mentale di Shirow**, ma un esperimento decisamente diverso dal predecessore, per quanto realizzato in modo superbo.

## Il manga 1.5

<figure>
<img src='https://static4.comicvine.com/uploads/scale_small/0/8015/224619-19532-116738-1-ghost-in-the-shell-1.jpg' alt='ghost in the shell'>
</figure>

Che per contro invece rappresenta uno dei massimi esponenti di _"poliziesco cyberpunk seriale_":

**Una perla molto cruda e poco mistica** per gli standard dell'autore (che conteneva anche un bel CD con contenuto multimediale, e faceva davvero figo),

## Stand Alone Complex

<figure>
<img src='https://upload.wikimedia.org/wikipedia/it/a/ac/Ghost_intheshell_sac_01.jpg' alt='ghost in the shell'>
</figure>

Nel medesimo filone inserirei anche la serie anime di **Kenji Kamiyama**:

come il film **più seriosa del manga originale**, leggera ma ben congegnata e molto scorrevole anche per un pubblico meno avvezzo al genere.

Di mio, ho visto solo la prima stagione quindi vi sto scrivendo di quella (eh lo so, la seconda saranno 8 anni che sta lì a pregarmi di essere finita...)

A margine: la mai troppo compianta **Origa, Yoko Kanno, Scott Matthew e la nostra Ilaria Graziano** hanno contribuito a dare uno spirito sonoro potentissimo a quest'incarnazione mediatica:

<iframe width="560" height="315" src="https://www.youtube.com/embed/CSDaCBFyyeY" frameborder="0" allowfullscreen></iframe>

_Inner Universe_ poi è, a parere di chi scrive, una delle più belle opening mai realizzate.

<iframe width="560" height="315" src="https://www.youtube.com/embed/QxkMzn4et2U" frameborder="0" allowfullscreen></iframe>

## Tutto il resto

No, non è noia, tenete a freno il vostro Califano interiore:

È che c'è talmente tanta roba targata _Ghost in the Shell_ che alla fine uno si perde, letteralmente...e infatti mi mancano molti titoli all'appello, di cui eventualmente parleremo in futuro man mano che me li sviscererò.

## Scarlett Johansson

<figure>
<img src='https://opus.fm/_assets/entries/scarlett-johanson-ghost-in-the-shell.jpg' alt='ghost in the shell'>
</figure>

Eh, Scarlettona mia bella...

**La polemica sul [_whitewash_](https://it.wikipedia.org/wiki/Whitewash) in questo caso per me è completamente insensata:**

**Motoko ha (più di) un corpo artificiale**, somaticamente potrebbe essere pure nera (e in effetti nel manga ha un bellissimo corpo che pare mediorientale, rispetto al pallore glaciale delle opere animate).

<figure>
<img src='https://thenextissuepodcast.files.wordpress.com/2016/04/kusanagi.jpg' alt='ghost in the shell'>
<figcaption>Personalmente a me piace tanto solamente l'originale di Shirow (cioè la prima in alto a sinistra)</figcaption>
</figure>

Poi oh: **è _evidente_ che parliamo di una delle attrici del momento**, soprattutto nel giro nerd, quindi l'aspetto commerciale ha un suo peso...

Ma _questa è Hollywood, bellezza_, e francamente una volta tanto non me la sento di biasimarla:

**Senza una Star blasonata nel ruolo della protagonista difficilmente i produttori avrebbero investito tanto nella pellicola**, ma magari l'avrebbero realizzata in modo più beceramente coatto per mero amor di _brand_.

Semmai ecco...visto il lavoro che fa, forse l'interprete di Motoko **dovrebbe essere più alta e massiccia**, non solo sexy.

<figure>
<img src='https://thenerdtheword.files.wordpress.com/2016/04/screen-shot-2016-04-15-at-08-17-25.png' alt='ghost in the shell'>
</figure>

Ma oh, ci si accontenta eh. Anzi...

## Americaaaa

<iframe width="560" height="315" src="https://www.youtube.com/embed/jafd97yJFOI" frameborder="0" allowfullscreen></iframe>

Il problema grosso del live action semmai è un fatto d'origine:

**Ghost in the Shell è una delle cose più giapponesi che ci siano**, soprattutto di quel famoso Giappone anni '90 che [metteva in mostra un futuro mai nato....](/2014/perch%C3%A9-non-mi-piacciono-pi%C3%B9-anime-e-manga/)

Ecco, gli americani al massimo _son quelli di Matrix_, per carità pure bello ma tutto n'altro paio di maniche.

(No, _Blade Runner_ non tiratemelo fuori: produzione americana, certo, ma diretta da un inglese)

Poi ehi: **il cyberpunk è a tutti gli effetti Made in USA**, con William Gibson in prima linea, quindi narrativamente parlando sono certamente in linea con quello che dovrebbero portare in scena.

Narrativamente.

Cinematograficamente, invece, ho più di qualche dubbio.

## Il trailer

<iframe width="560" height="315" src="https://www.youtube.com/embed/wUtG93BebJ4" frameborder="0" allowfullscreen></iframe>

Impressioni a caldo:

1. **Visivamente pare abbiano fatto un lavoro meraviglioso** e non me l'aspettavo...certo, è sempre "n'americanata" ma lo stampo da GitS secondo me si vede tutto;
2. **Scarlett Johansson** è tanto bona che mi commuovo a guardarla, anche se come Motoko non so ancora se trovarla convincente per i motivi detti sopra;
3. **I dialoghi (da trailer, ok) mi fanno schifo** e sembrano scritti dallo sceneggiatore di **Squadra Antimafia**;

boh, vedremo...di sicuro m'aspettavo molto peggio, a pelle la sensazione è buona dai

## Allora a marzo lo andiamo a vedere ?

Operazione commerciale papale papale e conseguenti remore ideologiche a parte?

**PER FORZA.**

E non solo per il gusto di lamentarsene, per curiosità morbosa o per quant'è tanta Scarlettona, ma principalmente (almeno nel mio caso) perché **vorrei vedere più cinema cyberpunk**, e questo a prescindere dal solito mondo dei cinefumetti.

Eh oh, in questo senso, il _marionettista_ della situazione ha bellamente colto all'amo: lo ammetto.
