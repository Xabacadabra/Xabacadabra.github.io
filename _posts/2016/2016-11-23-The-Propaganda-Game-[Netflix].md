---
layout: article
title: "The Propaganda Game [Netflix]: di Corea, bufale e gomblotti"
modified: null
categories: [2016]
excerpt: "Tra un'accozzaglia, una scrofa ferita e via degenerando, passando per Trump e tutti i catastrofismi del caso..."
tags:
  - politica
image:
  feature: the-propaganda-game.jpg
  teaser: teaser-the-propaganda-game.jpg
  thumb:
published: true
comments: true
ads: false
---

Tra _un'accozzaglia_, una _scrofa ferita_ e via degenerando, passando per [Trump](http://xabacadabra.com/2016/trump/) e tutti i catastrofismi del caso, ho pensato di gettare uno sguardo (virtuale) sulla Corea del Nord.

{% include toc.html %}

## The Propaganda Game

<figure>
<img src='https://lh3.googleusercontent.com/-PSkSTRpIhXA/U0jsLrMYvlI/AAAAAAAAd8o/5BZosj34Bgc/w454-h618/lang.jpg' alt='propaganda'>
</figure>

Prendendo come spunto lo splendido documentario del regista spagnolo **Alvaro Longoria** _The Propaganda Game_ (disponibile su Netflix e caldamente consigliato dal sottoscritto) ho deciso di trattare un discorso che come dicevo risulta parecchio attuale, oltre che molto interessante. 

## Credere alle Notizie

<figure>
<img src='https://upload.wikimedia.org/wikipedia/commons/c/cf/Mozzarella_B%C3%BCffel.jpg' alt='bufala'>
</figure>

Dal documentario di Longoria, tra le altre cose, si evince che **parecchie notizie sulla Corea del Nord che ci giungono di tanto in tanto sono in realtà montate ad arte:**

<iframe width="560" height="315" src="https://www.youtube.com/embed/YGir3buLI8c" frameborder="0" allowfullscreen></iframe>

**Non è vero che tutti i nordcoreani sono obbligati a portare un unico taglio di capelli o a vestirsi allo stesso modo**, come non è vero che Kim Jong-Un ha fatto giustiziare suo zio (fatto accertato) **dandolo pubblicamente in pasto ai cani** (fatto inventato):

**La fonte di quest'ultima parte "colorita" è  un misconosciuto blogger cinese**, ed è stata presa per buona dalle testate di tutto il mondo, indipendentemente dalla sua attendibilità. [^cinese]

[^cinese]: ammetto che da "collega" io al blogger cinese farei comunque i complimenti

## Perché ?

Anzitutto perché **è facile credere qualsiasi cosa di un paese di cui si sa poco o nulla.**

In secondo luogo, perché **indubbiamente in Corea del Nord esiste una specie di culto religioso propagandistico nei confronti della famiglia Kim.** 

<figure>
<img src='http://epicpew.com/wp-content/uploads/2016/11/e13b775289dbaafc9380605c1556dbd2.gif' alt='Signora Kim Gilmore Girls'>
<figcaption>Lei in realtà la venero pure io</figcaption>
</figure>

**Tutto vero e documentato anche da Longoria**, autentico quanto **l'arsenale nucleare** di cui il paese dispone, concreto quanto il viscerale antiamericanismo vigente nello stesso.

Ma _perché?_, dicevamo...

## Virale 

<figure>
<img src='http://sizlingpeople.com/wp-content/uploads/2016/05/Eva-Longoria-Hot-21.jpg' alt='Eva Longoria'>
<figcaption>Perdonate il collegamento pecoreccio, ma ho pensato subito a lei. Magari col regista son parenti, hai visto mai...metti che il buon Alvaro caccia una buona parola per me</figcaption>
</figure>

Esattamente come capita in piccolo da noi con _Libero_ (giusto per citare il caso più eclatante, non certo l'unico) uno dei motivi che porta all'approccio scandalistico "gonfiato" è, molto banalmente, **l'attenzione**.

Scrivere che un misconosciuto leader asiatico ha giustiziato il suo Secondo per consolidare il proprio potere è una cosa, **titolare "KIM JONG-UN DA SUO ZIO IN PASTO AI CANI"** decisamente un'altra, soprattutto nell'epoca del [_clickbaiting._](https://it.wikipedia.org/wiki/Clickbait)

## Il Web

<figure>
<img src='https://upload.wikimedia.org/wikipedia/commons/thumb/9/92/Beppe_Grillo_-_Trento_2012_01.JPG/800px-Beppe_Grillo_-_Trento_2012_01.JPG' alt='Beppe Grillo'>
</figure>

A tal proposito, possiamo sfatare definitivamente un mito:

Nei primi anni '10 del secondo millennio **l'idea che il web rappresentasse l'avvento dell'utopica "Informazione Libera" convinse erroneamente più di mezzomondo** (non solo il nostro Beppe Grillo).

Tuttavia, paroloni come **_privo di finanziamenti pubblici_ significano implicitamente anche _schiavo del mercato_**, e si vede.

Oggi esiste certamente più consapevolezza in merito, **il concetto di clickbait e bufala 2.0 un minimo sdoganato** e risulta (per fortuna) più difficile considerare ancora l'informazione web come un qualcosa di limpido e puro...ma per uscirne del tutto la strada è ancora lunga.

## Chi verifica le fonti ?

Andando nell'etica, **citare una fonte attendibile dovrebbe risultare** indispensabile per un articolo che colpisce un avvenimento elencando dei dati particolari.

## Cosa rende una fonte attendibile ?

E qui le cose un po' si complicano perché, molto spesso, a scapito di ogni titolo o curriculum **è un fatto di fiducia nella maggioranza.**

Perché diciamocelo, nessuno si mette a fare le pulci all'ISTAT per ogni singola cifra: **diamo per scontato che ci lavori gente in buona fede, professionale, preparata e titolata.**

E se iniziate a nutrire dei dubbi già nel nostro orticello, chissà cosa potremmo dire di quell'immane selva chiamata mondo! 

## Kim Jong-Un

<figure>
<img src='http://cdn2.vn24.it/wp-content/uploads/2016/09/MAIN-Kim-Jong-Un-missiles.jpg' alt='kim-jong-un'>
</figure> 

E infatti, torniamo da lui:

Come detto, è ragionevole supporre che il leader della Corea del Nord non sia proprio quel che si dice un leader politico illuminato, tuttavia come io e _l'amigo_ Longoria abbiamo appena detto **molte delle storie che circolano attorno al suo nome non posseggono uno straccio di verifica attendibile.**

Le diamo per buone perché, beh, **ci sembrano vere vista la costanza con cui vengono ribadite da tutti i nostri media.**

  >  Ripetete una bugia cento, mille, un milione di volte e diventerà una verità

Diceva quel _simpaticone_ di Goebbels, che ahimé però qualcosa di propaganda sapeva.

Che poi, in effetti, **io il coreano manco lo capisco** e personalmente non conosco nessuno che lo sappia parlare: 

Ergo, anche in questo caso **scelgo di fidarmi di un regista**, mi _devo_ fidare, faccio appello al mio istinto mescolandolo a quanto mi viene proposto dai media d'informazione.

## Complotto! 

###  Xab da ragione a Razzi, W LA NORD COREA! 

<figure>
<img src='http://www.unita.tv/wp-content/uploads/2016/01/CGxrS08XIAAepNk-U1050547458845eM-990x556@LaStampa.it_-739x515.jpg' alt='Razzi'>
</figure> 

Ecco NO eh:

Ho preso apposta un argomento dove schierarsi è abbastanza "facile" e decisamente lontano dalle cose italiane proprio per spiegare il mio ragionamento in termini generali.

## Credere

Il punto del ragionamento è che, sia come sia, anche senza strambe regie occulte a tirare le fila, **siamo una manica di creduloni.**

Che **fa figo sentirsi furbi ed emancipati rispetto a quei sempliciotti indottrinati della Corea settentrionale**....

Ma, nei fatti, **siamo poi così diversi da loro** ?

Leggere una notizia, prenderla per buona e svilupparci sopra un'opinione **la rende automaticamente vera, nostra, certa.**

E quindi, **come tutte le certezze, spaventosamente pericolosa.**