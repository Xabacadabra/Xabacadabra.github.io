---
title: #TrumpPresident
modified: null
categories: [2016]
excerpt: "Che palle, tutti che parlano di Trump presidente...No."
tags:
  - politica
header: 
  image:  images/trump.jpg
  teaser: images/teaser-trump.jpg
published: true
comments: true
---

Era un po' che non scrivevo di politica, e chiedo scusa perché so che l'argomento è parecchio indigesto a tante persone (sarà lo scotto da pagare per la mia adolescenza bakuniana ruggente, suppongo)

## Che palle, tutti che parlano di Trump presidente...

No.

Abbiate pazienza: questo discorso lo potete fare con i film Marvel, coi meme da facebook **e sì, Donald Trump è indubbiamente pure questo**.

Ma sapete che c'è?

Che qui si parla di Storia, di **pagine che entreranno di diritto nei libri di testo delle prossime generazioni.**

Pagine _inaudite_, per massima parte imprevedibili...almeno, personalmente io non me lo sarei mai aspettato.

## Reazione facebookata a tiepido

Tiepido perché comunque mi sono seguito quasi tutta la #maratonamentana

Io su Trump non ci avrei scommesso nemmeno un centesimo oh.

E come me penso pure quasi tutta l'UE, escludendo mia mamma che ci aveva preso alla grande.

Poi:

- la logica del male minore era vera, ma solo fino ad un certo punto: il CV di Hillary come segretario di stato pesava molto, e non solo

- I ricchi, wall street, lo star system e TUTTI i media (a senso unico come manco il peggio di Berlusconi da noi) non sono mai stati così lontani dall'America profonda e operaria

- La nostalgia al potere, nella (vana) speranza di un ritorno ai tempi di Regan (dato terrificante per me)

- Obama ha fallito, purtroppo, o comunque si ha questa percezione anzitutto tra le minoranze e i giovani che forse non sono proprio andati a votare (soprattutto colpa della Clinton, ok, ma non solo)

- Il politicamente corretto dell'apparenza a tutti i costi ha spinto verso un presidente che le donne le "prende per la fica", i musulmani li schifa a prescindere e che deporterebbe i messicani.

- Michael Moore è un genio e io devo smetterla di sottovalutarlo

## Riflessioni spicce

La vittoria di **Trump la interpreto comunque come il totale fallimento della società occidentale moderna, soprattutto quella "di sinistra".**

Perché dal momento in cui tu, **che da progressista dovresti stare naturalmente vicino a chi sta peggio** puoi contare sull'appoggio di **finanza, media e showbiz** a scapito di quello degli **operai delle acciaierie, degli allevatori e anche delle minoranze ghettizzate** che con Trump dovrebbero avercela a morte per forza di cose allora beh, hai fallito e te lo meriti pure, uno così.

## Fine di un'Era

Come già la **Brexit** aveva annunciato, direi che ora si chiude ufficialmente il capitolo storico dove molti di noi sono nati e cresciuti:

quello sucessivo alla guerra fredda, votato ad un'idea di globalizzazione spesso contorta, ma sempre fondata sul **concetto di "unire"**.

Unire popoli, mercati, nazioni, idee ed investimenti.

Spesso a scapito dei soggetti dell'unione stessa.

Lo scenario che si apre adesso, per contro spaventosamente divisivo, però, **personalmente mi preoccupa molto di più.**

E niente.

Il [_Clint Eastwood pensiero_](https://www.esquire.com/entertainment/a46893/double-trouble-clint-and-scott-eastwood/), seppur non è certo equiparabile allo squallore di Trump pur soffiando in quella direzione) sarà vecchio, ma ha ancora parecchio da dire.

## Strane note a margine

Oggi, ironicamente, [Late Messiah](/progetti/late-messiah/) (una mia vecchia webnovel post-apocalittica) ironicamente compie 7 anni.

Ma no, onestamente no:

un personaggio come **Donald Trump** non l'avrei mai scritto nemmeno io.
