---
layout: post
title: Scrivere Blog nel 2016
feature: null
teaser: default teaser
---

Ha ancora un senso? 

La risposta è la solita: **dipende**.

E sì, lo so, sento già i _"E grazie al"_ in dirittura d'arrivo, quindi vi giuro che oggi **quel dipende lo spieghiamo**

## 1: Voglio fare un Blog per guadagnare

In breve: **scordatelo**, in lungo: a prescindere dalla miriade di motivazioni tecnico-sociologiche, parti già con l'approccio sbagliato.

Col web si può guadagnare, intendiamoci, e conseguentemente lo si può fare con i blog, in genere se si è professionisti del settore e/o volti noti in generale...ma se si fa parte della beneamata gente comune e la vena creativa è posta dopo l'interesse economico, di solito le strade portano solo a due risultati possibili: 

A) siti spazzatura; 

B) progetti arenati sul nascere.

## 2: Fashion Blog, Blog di Cucina, Viaggi...

In due parole: **Blog Tematici**, quelli che godono sempre di buona salute e piacciono molto anche ai motori di ricerca, ed è naturale: 

Pensate a quanta gente cerca "ricetta tiramisù" in proporzione al numero di "riflessione personale sul pensiero di Kant" prima di elaborare il vostro teorema filosofico...sempre che le interazioni col pubblico v'interessino ovviamente e, a questo proposito: 

## 3: Voglio un blog popolare...?

Tenetevi ben stretto quel punto di domanda: 

certo, **tutti vorrebbero un blog popolare**, altrimenti scriverebbero un diario privato, ma **non per tutti questa è necessariamente una priorità**, o noi altri blogger multitematici non esisteremmo proprio: 

Nel caso la popolarità fosse il vostro mantra, **concentrarsi su un singolo argomento rappresenta una scelta obbligata**, che tra le altre cose vi semplifica faccende come scelta di nome tema del blog, idealmente funzionali all'argomento prescelto.

## 4: Costanza

La cosa più difficile, ovviamente, è postare contenuti un minimo strutturati e appetibili il più spesso possibile:

**un blog aggiornato di recente genera più interesse tanto nei visitatori quanto nei motori di ricerca.**

Questo punto è cruciale soprattutto agli inizi, quando le interazioni con l'utenza saranno minime se non (probabilmente) nulle...il che porta al vero segreto per portare avanti un blog: 

## 5 L'esigenza di scrivere

Notate la scelta del termine: non voglia, non interesse, ma **esigenza**.

Che intendo?

Che principalmente io qui scrivo anzitutto per me stesso, e lo farei anche se non avessi un singolo lettore. 

In effetti, buona parte dei miei file txt personali manco li ho mai pubblicati, e non ne ho mai avuto l'intenzione: 

**scrivere è anzitutto una necessità psicologica volta a tirare fuori un groviglio mentale dandogli forma e memoria.**

Questa necessità non la posseggono in molti, e credo sia quasi fondamentale per portare avanti un blog...personalmente credo che senza di essa lo vivrei come un lavoro non (o sotto) pagato.

## 6 Perché non una Pagina Facebook?

Facebook ha sostituito per moltissimi versi il ruolo dei blog, soprattutto per l'immediatezza, la diffusione ed il suo essere diventato pressoché indispensabile:

Avere un profilo Facebook diventa ogni giorno che passa sempre più l'equivalente digitale di una carta d'identità (purtroppo)