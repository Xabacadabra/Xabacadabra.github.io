---
layout: post
title: Scrivere Blog nel 2016
feature: null
teaser: default teaser
---

Ha ancora un senso? 

La risposta è la solita: **dipende**.

E sì, lo so, sento già i _"E grazie al ca...."_ in dirittura d'arrivo, quindi vi giuro che oggi, tanto per gradire, **quel dipende lo provo a spiegare.**

## 1: Voglio fare un Blog per guadagnare

In breve: **scordatelo**.

In lungo: a prescindere dalla miriade di motivazioni tecnico-sociologiche, **stai partendo già con l'approccio sbagliato.**

**Col web si può guadagnare**, intendiamoci, e conseguentemente lo si può fare con i blog e in genere se si è professionisti del settore e/o volti noti risulta una faccenda manco troppo complessa...ma **se si fa parte della beneamata gente comune e la vena creativa è posta dopo l'interesse economico**, di solito le strade portano solo a due risultati possibili: 

A) **siti spazzatura fondati sul click baiting** 

B) **progetti arenati sul nascere**

E anzi ancor più probabilmente un misto tra i due.

## 2: Fashion Blog, Blog di Cucina, Viaggi...

In due parole: **Blog Tematici**.

Ovvero quelli che godono sempre di buona salute e piacciono molto anche ai motori di ricerca, ed è naturale: 

Pensate a quanta gente cerca _"ricetta tiramisù"_ in rete. Magari rientrate pure nella categoria.

Bene...ora pensate a quanta gente cerca _"riflessione di ciccibibullu94 sul pensiero di Kant"_

Ergo: fate sempre questo ragionamento prima di elaborare il vostro teorema filosofico...sempre che le interazioni col pubblico v'interessino ovviamente (ne riparliamo tra un attimo).

## 3: Meritocrazia 

Il punto di cui sopra ci dice un'altra cosa: 

**l'unico merito che conta veramente sul web è quello di saper proporre, rendere appetibile e quindi diffondere un contenuto.**

Insomma, volendo tener per buono l'esempio precedente: 

la ricettà del tiramisù potrebbe essere una completa oscenità, mentre il povero ciccibibullu94 un luminare della filosofia...**la cosa, a livello di web-numeri, non importa nulla.**

Certo **Google**, il motore di ricerca per antonomasia, ha da tempo assunto **una politica molto intelligente che tende a premiare il contenuto ben strutturato a scapito delle keyword buttate alla rinfusa.**

Tuttavia, per quanto sofisticati, parliamo pur sempre di algoritmi: 

**il peso della pagina, com'è stata codificata e il livello di html che la compone resta sempre la cosa più importante.**

## 4: Blog Personali

Oggigiorno sono sfortunatamente quasi estinti, perché divorati dallo strapotere dei social network...qualcosa di terribile da molti punti di vista, salvo le ovvie comodità che portano **l'utilizzo globale di una piattaforma oramai standard.**

Ci sarebbe molto da dire su quest'argomento, ma credo sia il caso di tenerlo in sospeso in attesa di un post dedicato.

## 5: Voglio un blog popolare...?

Tenetevi ben stretto quel punto di domanda, è importante. 

Certo, **tutti vorrebbero un blog popolare**, altrimenti scriverebbero un diario privato, ma **non per tutti questa è necessariamente una priorità**, o noi altri blogger multitematici non esisteremmo proprio: 

Per intenderci...nel caso la popolarità fosse il vostro mantra, **concentrarsi su un singolo argomento rappresenta una scelta obbligata**, che in più vi semplifica faccende come scelta di nome e struttura del blog (idealmente funzionali all'argomento prescelto), nonché appartenenti ad una determinata "nicchia" per default.

## 6: Costanza

La cosa più difficile, ovviamente, è postare contenuti un minimo strutturati e appetibili il più spesso possibile:

**un blog aggiornato di recente genera più interesse tanto nei visitatori quanto nei motori di ricerca.**

Questo punto è cruciale soprattutto **agli inizi**, quando le interazioni con l'utenza saranno minime se non (probabilmente) nulle...il che porta al vero segreto per portare avanti un blog: 

## 7: L'esigenza di scrivere

Notate la scelta del termine: 

Non voglia, non interesse, ma **esigenza**.

Che intendo?

Che principalmente **io qui scrivo anzitutto per me stesso**, e lo farei anche se non avessi un singolo lettore. 

In effetti, **buona parte dei miei file txt personali manco li ho mai pubblicati**, e non ne ho mai avuto l'intenzione: 

**Scrivere è anzitutto una necessità psicologica volta a tirare fuori un groviglio mentale dandogli forma e memoria.**

Questa necessità non la posseggono in molti, e credo sia quasi fondamentale per portare avanti un blog...personalmente credo che senza di essa lo vivrei come un lavoro non (o sotto) pagato, quindi **rifletteteci bene**.

## 8: Perché non una Pagina Facebook?

Come detto sopra **Facebook ha sostituito per moltissimi versi il ruolo dei blog**, soprattutto per l'immediatezza, la diffusione ed il suo essere diventato pressoché indispensabile:

Avere un profilo Facebook diventa ogni giorno che passa sempre più l'equivalente digitale di una carta d'identità (purtroppo)